Shyr,Name,Emotion 1,Emotion 2
تم  سے  پہلے  وہ  جو  اک  شخص  یہاں  تخت  نشیں  تھا  اس  کو  بھی  اپنے  خدا  ہونے  پہ  اتنا  ہی  یقیں  تھا ,حبیب جالب,,
کوئی  ٹھہرا  ہو  جو  لوگوں  کے  مقابل  تو  بتاؤ  وہ  کہاں  ہیں  کہ  جنہیں  ناز  بہت  اپنے  تئیں  تھا ,حبیب جالب,,
آج  سوئے  ہیں  تہ  خاک  نہ  جانے  یہاں  کتنے  کوئی  شعلہ  کوئی  شبنم  کوئی  مہتاب  جبیں  تھا ,حبیب جالب,,
اب  وہ  پھرتے  ہیں  اسی  شہر  میں  تنہا  لیے  دل  کو  اک  زمانے  میں  مزاج  ان  کا  سر  عرش  بریں  تھا ,حبیب جالب,,
چھوڑنا  گھر  کا  ہمیں  یاد  ہے  جالبؔ  نہیں  بھولے  تھا  وطن  ذہن  میں  اپنے  کوئی  زنداں  تو  نہیں  تھا ,حبیب جالب,,
دل  کی  بات  لبوں  پر  لا  کر  اب  تک  ہم  دکھ  سہتے  ہیں  ہم  نے  سنا  تھا  اس  بستی  میں  دل  والے  بھی  رہتے  ہیں ,حبیب جالب,,
بیت  گیا  ساون  کا  مہینہ  موسم  نے  نظریں  بدلیں  لیکن  ان  پیاسی  آنکھوں  سے  اب  تک  آنسو  بہتے  ہیں ,حبیب جالب,,
ایک  ہمیں  آوارہ  کہنا  کوئی  بڑا  الزام  نہیں  دنیا  والے  دل  والوں  کو  اور  بہت  کچھ  کہتے  ہیں ,حبیب جالب,,
جن  کی  خاطر  شہر  بھی  چھوڑا  جن  کے  لیے  بدنام  ہوئے  آج  وہی  ہم  سے  بیگانے  بیگانے  سے  رہتے  ہیں ,حبیب جالب,,
وہ  جو  ابھی  اس  راہ  گزر  سے  چاک  گریباں  گزرا  تھا  اس  آوارہ  دیوانے  کو  جالبؔ  جالبؔ  کہتے  ہیں ,حبیب جالب,,
شعر  سے  شاعری  سے  ڈرتے  ہیں  کم  نظر  روشنی  سے  ڈرتے  ہیں ,حبیب جالب,,
لوگ  ڈرتے  ہیں  دشمنی  سے  تری  ہم  تری  دوستی  سے  ڈرتے  ہیں ,حبیب جالب,,
دہر  میں  آہ  بے  کساں  کے  سوا  اور  ہم  کب  کسی  سے  ڈرتے  ہیں ,حبیب جالب,,
ہم  کو  غیروں  سے  ڈر  نہیں  لگتا  اپنے  احباب  ہی  سے  ڈرتے  ہیں ,حبیب جالب,,
داور  حشر  بخش  دے  شاید  ہاں  مگر  مولوی  سے  ڈرتے  ہیں ,حبیب جالب,,
روٹھتا  ہے  تو  روٹھ  جائے  جہاں  ان  کی  ہم  بے  رخی  سے  ڈرتے  ہیں ,حبیب جالب,,
ہر  قدم  پر  ہے  محتسب  جالبؔ  اب  تو  ہم  چاندنی  سے  ڈرتے  ہیں ,حبیب جالب,,
دشمنوں  نے  جو  دشمنی  کی  ہے  دوستوں  نے  بھی  کیا  کمی  کی  ہے ,حبیب جالب,,
خامشی  پر  ہیں  لوگ  زیر  عتاب  اور  ہم  نے  تو  بات  بھی  کی  ہے ,حبیب جالب,,
مطمئن  ہے  ضمیر  تو  اپنا  بات  ساری  ضمیر  ہی  کی  ہے ,حبیب جالب,,
اپنی  تو  داستاں  ہے  بس  اتنی  غم  اٹھائے  ہیں  شاعری  کی  ہے ,حبیب جالب,,
اب  نظر  میں  نہیں  ہے  ایک  ہی  پھول  فکر  ہم  کو  کلی  کلی  کی  ہے ,حبیب جالب,,
پا  سکیں  گے  نہ  عمر  بھر  جس  کو  جستجو  آج  بھی  اسی  کی  ہے ,حبیب جالب,,
جب  مہ  و  مہر  بجھ  گئے  جالبؔ  ہم  نے  اشکوں  سے  روشنی  کی  ہے ,حبیب جالب,,
اور  سب  بھول  گئے  حرف  صداقت  لکھنا  رہ  گیا  کام  ہمارا  ہی  بغاوت  لکھنا ,حبیب جالب,,
لاکھ  کہتے  رہیں  ظلمت  کو  نہ  ظلمت  لکھنا  ہم  نے  سیکھا  نہیں  پیارے  بہ  اجازت  لکھنا ,حبیب جالب,,
نہ  صلے  کی  نہ  ستائش  کی  تمنا  ہم  کو  حق  میں  لوگوں  کے  ہماری  تو  ہے  عادت  لکھنا ,حبیب جالب,,
ہم  نے  جو  بھول  کے  بھی  شہہ  کا  قصیدہ  نہ  لکھا  شاید  آیا  اسی  خوبی  کی  بدولت  لکھنا ,حبیب جالب,,
اس  سے  بڑھ  کر  مری  تحسین  بھلا  کیا  ہوگی  پڑھ  کے  نا  خوش  ہیں  مرا  صاحب  ثروت  لکھنا ,حبیب جالب,,
دہر  کے  غم  سے  ہوا  ربط  تو  ہم  بھول  گئے  سرو  قامت  کو  جوانی  کو  قیامت  لکھنا ,حبیب جالب,,
کچھ  بھی  کہتے  ہیں  کہیں  شہہ  کے  مصاحب  جالبؔ  رنگ  رکھنا  یہی  اپنا  اسی  صورت  لکھنا ,حبیب جالب,,
بھلا  بھی  دے  اسے  جو  بات  ہو  گئی  پیارے  نئے  چراغ  جلا  رات  ہو  گئی  پیارے ,حبیب جالب,,
تری  نگاہ  پشیماں  کو  کیسے  دیکھوں  گا  کبھی  جو  تجھ  سے  ملاقات  ہو  گئی  پیارے ,حبیب جالب,,
نہ  تیری  یاد  نہ  دنیا  کا  غم  نہ  اپنا  خیال  عجیب  صورت  حالات  ہو  گئی  پیارے ,حبیب جالب,,
اداس  اداس  ہیں  شمعیں  بجھے  بجھے  ساغر  یہ  کیسی  شام  خرابات  ہو  گئی  پیارے ,حبیب جالب,,
وفا  کا  نام  نہ  لے  گا  کوئی  زمانے  میں  ہم  اہل  دل  کو  اگر  مات  ہو  گئی  پیارے ,حبیب جالب,,
تمہیں  تو  ناز  بہت  دوستوں  پہ  تھا  جالبؔ  الگ  تھلگ  سے  ہو  کیا  بات  ہو  گئی  پیارے ,حبیب جالب,,
کچھ  لوگ  خیالوں  سے  چلے  جائیں  تو  سوئیں  بیتے  ہوئے  دن  رات  نہ  یاد  آئیں  تو  سوئیں ,حبیب جالب,,
چہرے  جو  کبھی  ہم  کو  دکھائی  نہیں  دیں  گے  آ  آ  کے  تصور  میں  نہ  تڑپائیں  تو  سوئیں ,حبیب جالب,,
برسات  کی  رت  کے  وہ  طرب  ریز  مناظر  سینے  میں  نہ  اک  آگ  سی  بھڑکائیں  تو  سوئیں ,حبیب جالب,,
صبحوں  کے  مقدر  کو  جگاتے  ہوئے  مکھڑے  آنچل  جو  نگاہوں  میں  نہ  لہرائیں  تو  سوئیں ,حبیب جالب,,
محسوس  یہ  ہوتا  ہے  ابھی  جاگ  رہے  ہیں  لاہور  کے  سب  یار  بھی  سو  جائیں  تو  سوئیں ,حبیب جالب,,
ہجوم  دیکھ  کے  رستہ  نہیں  بدلتے  ہم  کسی  کے  ڈر  سے  تقاضا  نہیں  بدلتے  ہم ,حبیب جالب,,
ہزار  زیر  قدم  راستہ  ہو  خاروں  کا  جو  چل  پڑیں  تو  ارادہ  نہیں  بدلتے  ہم ,حبیب جالب,,
اسی  لیے  تو  نہیں  معتبر  زمانے  میں  کہ  رنگ  صورت  دنیا  نہیں  بدلتے  ہم ,حبیب جالب,,
ہوا  کو  دیکھ  کے  جالبؔ  مثال  ہم  عصراں  بجا  یہ  زعم  ہمارا  نہیں  بدلتے  ہم ,حبیب جالب,,
اپنوں  نے  وہ  رنج  دئے  ہیں  بیگانے  یاد  آتے  ہیں  دیکھ  کے  اس  بستی  کی  حالت  ویرانے  یاد  آتے  ہیں ,حبیب جالب,,
اس  نگری  میں  قدم  قدم  پہ  سر  کو  جھکانا  پڑتا  ہے  اس  نگری  میں  قدم  قدم  پر  بت  خانے  یاد  آتے  ہیں ,حبیب جالب,,
آنکھیں  پر  نم  ہو  جاتی  ہیں  غربت  کے  صحراؤں  میں  جب  اس  رم  جھم  کی  وادی  کے  افسانے  یاد  آتے  ہیں ,حبیب جالب,,
ایسے  ایسے  درد  ملے  ہیں  نئے  دیاروں  میں  ہم  کو  بچھڑے  ہوئے  کچھ  لوگ  پرانے  یارانے  یاد  آتے  ہیں ,حبیب جالب,,
جن  کے  کارن  آج  ہمارے  حال  پہ  دنیا  ہستی  ہے  کتنے  ظالم  چہرے  جانے  پہچانے  یاد  آتے  ہیں ,حبیب جالب,,
یوں  نہ  لٹی  تھی  گلیوں  دولت  اپنے  اشکوں  کی  روتے  ہیں  تو  ہم  کو  اپنے  غم  خانے  یاد  آتے  ہیں ,حبیب جالب,,
کوئی  تو  پرچم  لے  کر  نکلے  اپنے  گریباں  کا  جالبؔ  چاروں  جانب  سناٹا  ہے  دیوانے  یاد  آتے  ہیں ,حبیب جالب,,
اس  شہر  خرابی  میں  غم  عشق  کے  مارے  زندہ  ہیں  یہی  بات  بڑی  بات  ہے  پیارے ,حبیب جالب,,
یہ  ہنستا  ہوا  چاند  یہ  پر  نور  ستارے  تابندہ  و  پایندہ  ہیں  ذروں  کے  سہارے ,حبیب جالب,,
حسرت  ہے  کوئی  غنچہ  ہمیں  پیار  سے  دیکھے  ارماں  ہے  کوئی  پھول  ہمیں  دل  سے  پکارے ,حبیب جالب,,
ہر  صبح  مری  صبح  پہ  روتی  رہی  شبنم  ہر  رات  مری  رات  پہ  ہنستے  رہے  تارے ,حبیب جالب,,
کچھ  اور  بھی  ہیں  کام  ہمیں  اے  غم  جاناں  کب  تک  کوئی  الجھی  ہوئی  زلفوں  کو  سنوارے ,حبیب جالب,,
پھر  دل  سے  آ  رہی  ہے  صدا  اس  گلی  میں  چل  شاید  ملے  غزل  کا  پتا  اس  گلی  میں  چل ,حبیب جالب,,
کب  سے  نہیں  ہوا  ہے  کوئی  شعر  کام  کا  یہ  شعر  کی  نہیں  ہے  فضا  اس  گلی  میں  چل ,حبیب جالب,,
وہ  بام  و  در  وہ  لوگ  وہ  رسوائیوں  کے  زخم  ہیں  سب  کے  سب  عزیز  جدا  اس  گلی  میں  چل ,حبیب جالب,,
اس  پھول  کے  بغیر  بہت  جی  اداس  ہے  مجھ  کو  بھی  ساتھ  لے  کے  صبا  اس  گلی  میں  چل ,حبیب جالب,,
دنیا  تو  چاہتی  ہے  یوں  ہی  فاصلے  رہیں  دنیا  کے  مشوروں  پہ  نہ  جا  اس  گلی  میں  چل ,حبیب جالب,,
بے  نور  و  بے  اثر  ہے  یہاں  کی  صدائے  ساز  تھا  اس  سکوت  میں  بھی  مزا  اس  گلی  میں  چل ,حبیب جالب,,
جالبؔ  پکارتی  ہیں  وہ  شعلہ  نوائیاں  یہ  سرد  رت  یہ  سرد  ہوا  اس  گلی  میں  چل ,حبیب جالب,,
وطن  کو  کچھ  نہیں  خطرہ  نظام  زر  ہے  خطرے  میں  حقیقت  میں  جو  رہزن  ہے  وہی  رہبر  ہے  خطرے  میں ,حبیب جالب,,
جو  بیٹھا  ہے  صف  ماتم  بچھائے  مرگ  ظلمت  پر  وہ  نوحہ  گر  ہے  خطرے  میں  وہ  دانشور  ہے  خطرے  میں ,حبیب جالب,,
اگر  تشویش  لاحق  ہے  تو  سلطانوں  کو  لاحق  ہے  نہ  تیرا  گھر  ہے  خطرے  میں  نہ  میرا  گھر  ہے  خطرے  میں ,حبیب جالب,,
جہاں  اقبالؔ  بھی  نذر  خط  تنسیخ  ہو  جالبؔ  وہاں  تجھ  کو  شکایت  ہے  ترا  جوہر  ہے  خطرے  میں ,حبیب جالب,,
دل  پر  جو  زخم  ہیں  وہ  دکھائیں  کسی  کو  کیا  اپنا  شریک  درد  بنائیں  کسی  کو  کیا ,حبیب جالب,,
ہر  شخص  اپنے  اپنے  غموں  میں  ہے  مبتلا  زنداں  میں  اپنے  ساتھ  رلائیں  کسی  کو  کیا ,حبیب جالب,,
بچھڑے  ہوئے  وہ  یار  وہ  چھوڑے  ہوئے  دیار  رہ  رہ  کے  ہم  کو  یاد  جو  آئیں  کسی  کو  کیا ,حبیب جالب,,
رونے  کو  اپنے  حال  پہ  تنہائی  ہے  بہت  اس  انجمن  میں  خود  پہ  ہنسائیں  کسی  کو  کیا ,حبیب جالب,,
وہ  بات  چھیڑ  جس  میں  جھلکتا  ہو  سب  کا  غم  یادیں  کسی  کی  تجھ  کو  ستائیں  کسی  کو  کیا ,حبیب جالب,,
سوئے  ہوئے  ہیں  لوگ  تو  ہوں  گے  سکون  سے  ہم  جاگنے  کا  روگ  لگائیں  کسی  کو  کیا ,حبیب جالب,,
جالبؔ  نہ  آئے  گا  کوئی  احوال  پوچھنے  دیں  شہر  بے  حساں  میں  صدائیں  کسی  کو  کیا ,حبیب جالب,,
یہ  اور  بات  تیری  گلی  میں  نہ  آئیں  ہم  لیکن  یہ  کیا  کہ  شہر  ترا  چھوڑ  جائیں  ہم ,حبیب جالب,,
مدت  ہوئی  ہے  کوئے  بتاں  کی  طرف  گئے  آوارگی  سے  دل  کو  کہاں  تک  بچائیں  ہم ,حبیب جالب,,
شاید  بہ  قید  زیست  یہ  ساعت  نہ  آ  سکے  تم  داستان  شوق  سنو  اور  سنائیں  ہم ,حبیب جالب,,
بے  نور  ہو  چکی  ہے  بہت  شہر  کی  فضا  تاریک  راستوں  میں  کہیں  کھو  نہ  جائیں  ہم ,حبیب جالب,,
اس  کے  بغیر  آج  بہت  جی  اداس  ہے  جالبؔ  چلو  کہیں  سے  اسے  ڈھونڈ  لائیں  ہم ,حبیب جالب,,
جھوٹی  خبریں  گھڑنے  والے  جھوٹے  شعر  سنانے  والے  لوگو  صبر  کہ  اپنے  کئے  کی  جلد  سزا  ہیں  پانے  والے ,حبیب جالب,,
درد  آنکھوں  سے  بہتا  ہے  اور  چہرہ  سب  کچھ  کہتا  ہے  یہ  مت  لکھو  وہ  مت  لکھو  آئے  بڑے  سمجھانے  والے ,حبیب جالب,,
خود  کاٹیں  گے  اپنی  مشکل  خود  پائیں  گے  اپنی  منزل  راہزنوں  سے  بھی  بد  تر  ہیں  راہنما  کہلانے  والے ,حبیب جالب,,
ان  سے  پیار  کیا  ہے  ہم  نے  ان  کی  راہ  میں  ہم  بیٹھے  ہیں  نا  ممکن  ہے  جن  کا  ملنا  اور  نہیں  جو  آنے  والے ,حبیب جالب,,
ان  پر  بھی  ہنستی  تھی  دنیا  آوازیں  کستی  تھی  دنیا  جالبؔ  اپنی  ہی  صورت  تھے  عشق  میں  جاں  سے  جانے  والے ,حبیب جالب,,
دل  پر  شوق  کو  پہلو  میں  دبائے  رکھا  تجھ  سے  بھی  ہم  نے  ترا  پیار  چھپائے  رکھا ,حبیب جالب,,
چھوڑ  اس  بات  کو  اے  دوست  کہ  تجھ  سے  پہلے  ہم  نے  کس  کس  کو  خیالوں  میں  بسائے  رکھا ,حبیب جالب,,
غیر  ممکن  تھی  زمانے  کے  غموں  سے  فرصت  پھر  بھی  ہم  نے  ترا  غم  دل  میں  بسائے  رکھا ,حبیب جالب,,
پھول  کو  پھول  نہ  کہتے  سو  اسے  کیا  کہتے  کیا  ہوا  غیر  نے  کالر  پہ  سجائے  رکھا ,حبیب جالب,,
جانے  کس  حال  میں  ہیں  کون  سے  شہروں  میں  ہیں  وہ  زندگی  اپنی  جنہیں  ہم  نے  بنائے  رکھا ,حبیب جالب,,
ہائے  کیا  لوگ  تھے  وہ  لوگ  پری  چہرہ  لوگ  ہم  نے  جن  کے  لیے  دنیا  کو  بھلائے  رکھا ,حبیب جالب,,
اب  ملیں  بھی  تو  نہ  پہچان  سکیں  ہم  ان  کو  جن  کو  اک  عمر  خیالوں  میں  بسائے  رکھا ,حبیب جالب,,
کبھی  تو  مہرباں  ہو  کر  بلا  لیں  یہ  مہوش  ہم  فقیروں  کی  دعا  لیں ,حبیب جالب,,
نہ  جانے  پھر  یہ  رت  آئے  نہ  آئے  جواں  پھولوں  کی  کچھ  خوشبو  چرا  لیں ,حبیب جالب,,
بہت  روئے  زمانے  کے  لیے  ہم  ذرا  اپنے  لیے  آنسو  بہا  لیں ,حبیب جالب,,
ہم  ان  کو  بھولنے  والے  نہیں  ہیں  سمجھتے  ہیں  غم  دوراں  کی  چالیں ,حبیب جالب,,
ہماری  بھی  سنبھل  جائے  گی  حالت  وہ  پہلے  اپنی  زلفیں  تو  سنبھالیں ,حبیب جالب,,
نکلنے  کو  ہے  وہ  مہتاب  گھر  سے  ستاروں  سے  کہو  نظریں  جھکا  لیں ,حبیب جالب,,
ہم  اپنے  راستے  پر  چل  رہے  ہیں  جناب  شیخ  اپنا  راستہ  لیں ,حبیب جالب,,
زمانہ  تو  یوں  ہی  روٹھا  رہے  گا  چلو  جالبؔ  انہیں  چل  کر  منا  لیں ,حبیب جالب,,
بٹے  رہو  گے  تو  اپنا  یوں  ہی  بہے  گا  لہو  ہوئے  نہ  ایک  تو  منزل  نہ  بن  سکے  گا  لہو ,حبیب جالب,,
ہو  کس  گھمنڈ  میں  اے  لخت  لخت  دیدہ  ورو  تمہیں  بھی  قاتل  محنت  کشاں  کہے  گا  لہو ,حبیب جالب,,
اسی  طرح  سے  اگر  تم  انا  پرست  رہے  خود  اپنا  راہنما  آپ  ہی  بنے  گا  لہو ,حبیب جالب,,
سنو  تمہارے  گریبان  بھی  نہیں  محفوظ  ڈرو  تمہارا  بھی  اک  دن  حساب  لے  گا  لہو ,حبیب جالب,,
اگر  نہ  عہد  کیا  ہم  نے  ایک  ہونے  کا  غنیم  سب  کا  یوں  ہی  بیچتا  رہے  گا  لہو ,حبیب جالب,,
کبھی  کبھی  مرے  بچے  بھی  مجھ  سے  پوچھتے  ہیں  کہاں  تک  اور  تو  خشک  اپنا  ہی  کرے  گا  لہو ,حبیب جالب,,
صدا  کہا  یہی  میں  نے  قریب  تر  ہے  وہ  دور  کہ  جس  میں  کوئی  ہمارا  نہ  پی  سکے  گا  لہو ,حبیب جالب,,
وہی  حالات  ہیں  فقیروں  کے  دن  پھرے  ہیں  فقط  وزیروں  کے ,حبیب جالب,,
اپنا  حلقہ  ہے  حلقۂ  زنجیر  اور  حلقے  ہیں  سب  امیروں  کے ,حبیب جالب,,
ہر  بلاول  ہے  دیس  کا  مقروض  پاؤں  ننگے  ہیں  بے  نظیروں  کے ,حبیب جالب,,
وہی  اہل  وفا  کی  صورت  حال  وارے  نیارے  ہیں  بے  ضمیروں  کے ,حبیب جالب,,
سازشیں  ہیں  وہی  خلاف  عوام  مشورے  ہیں  وہی  مشیروں  کے ,حبیب جالب,,
بیڑیاں  سامراج  کی  ہیں  وہی  وہی  دن  رات  ہیں  اسیروں  کے ,حبیب جالب,,
اب  تیری  ضرورت  بھی  بہت  کم  ہے  مری  جاں  اب  شوق  کا  کچھ  اور  ہی  عالم  ہے  مری  جاں ,حبیب جالب,,
اب  تذکرۂ  خندۂ  گل  بار  ہے  جی  پر  جاں  وقف  غم  گریہ  شبنم  ہے  مری  جاں ,حبیب جالب,,
رخ  پر  ترے  بکھری  ہوئی  یہ  زلف  سیہ  تاب  تصویر  پریشانئ  عالم  ہے  مری  جاں ,حبیب جالب,,
یہ  کیا  کہ  تجھے  بھی  ہے  زمانے  سے  شکایت  یہ  کیا  کہ  تری  آنکھ  بھی  پر  نم  ہے  مری  جاں ,حبیب جالب,,
ہم  سادہ  دلوں  پر  یہ  شب  غم  کا  تسلط  مایوس  نہ  ہو  اور  کوئی  دم  ہے  مری  جاں ,حبیب جالب,,
یہ  تیری  توجہ  کا  ہے  اعجاز  کہ  مجھ  سے  ہر  شخص  ترے  شہر  کا  برہم  ہے  مری  جاں ,حبیب جالب,,
اے  نزہت  مہتاب  ترا  غم  ہے  مری  زیست  اے  نازش  خورشید  ترا  غم  ہے  مری  جاں ,حبیب جالب,,
وہ  دیکھنے  مجھے  آنا  تو  چاہتا  ہوگا  مگر  زمانے  کی  باتوں  سے  ڈر  گیا  ہوگا ,حبیب جالب,,
اسے  تھا  شوق  بہت  مجھ  کو  اچھا  رکھنے  کا  یہ  شوق  اوروں  کو  شاید  برا  لگا  ہوگا ,حبیب جالب,,
کبھی  نہ  حد  ادب  سے  بڑھے  تھے  دیدہ  و  دل  وہ  مجھ  سے  کس  لیے  کس  بات  پر  خفا  ہوگا ,حبیب جالب,,
مجھے  گمان  ہے  یہ  بھی  یقین  کی  حد  تک  کسی  سے  بھی  نہ  وہ  میری  طرح  ملا  ہوگا ,حبیب جالب,,
کبھی  کبھی  تو  ستاروں  کی  چھاؤں  میں  وہ  بھی  مرے  خیال  میں  کچھ  دیر  جاگتا  ہوگا ,حبیب جالب,,
وہ  اس  کا  سادہ  و  معصوم  والہانہ  پن  کسی  بھی  جگ  میں  کوئی  دیوتا  بھی  کیا  ہوگا ,حبیب جالب,,
نہیں  وہ  آیا  تو  جالبؔ  گلہ  نہ  کر  اس  کا  نہ  جانے  کیا  اسے  درپیش  مسئلہ  ہوگا ,حبیب جالب,,
خوب  آزادئ  صحافت  ہے  نظم  لکھنے  پہ  بھی  قیامت  ہے ,حبیب جالب,,
دعویٰ  جمہوریت  کا  ہے  ہر  آن  یہ  حکومت  بھی  کیا  حکومت  ہے ,حبیب جالب,,
دھاندلی  دھونس  کی  ہے  پیداوار  سب  کو  معلوم  یہ  حقیقت  ہے ,حبیب جالب,,
خوف  کے  ذہن  و  دل  پہ  سائے  ہیں  کس  کی  عزت  یہاں  سلامت  ہے ,حبیب جالب,,
کبھی  جمہوریت  یہاں  آئے  یہی  جالبؔ  ہماری  حسرت  ہے ,حبیب جالب,,
فیضؔ  اور  فیضؔ  کا  غم  بھولنے  والا  ہے  کہیں  موت  یہ  تیرا  ستم  بھولنے  والا  ہے  کہیں ,حبیب جالب,,
ہم  سے  جس  وقت  نے  وہ  شاہ  سخن  چھین  لیا  ہم  کو  وہ  وقت  الم  بھولنے  والا  ہے  کہیں ,حبیب جالب,,
ترے  اشک  اور  بھی  چمکائیں  گی  یادیں  اس  کی  ہم  کو  وہ  دیدۂ  نم  بھولنے  والا  ہے  کہیں ,حبیب جالب,,
کبھی  زنداں  میں  کبھی  دور  وطن  سے  اے  دوست  جو  کیا  اس  نے  رقم  بھولنے  والا  ہے  کہیں ,حبیب جالب,,
آخری  بار  اسے  دیکھ  نہ  پائے  جالبؔ  یہ  مقدر  کا  ستم  بھولنے  والا  ہے  کہیں ,حبیب جالب,,
باتیں  تو  کچھ  ایسی  ہیں  کہ  خود  سے  بھی  نہ  کی  جائیں  سوچا  ہے  خموشی  سے  ہر  اک  زہر  کو  پی  جائیں ,حبیب جالب,,
اپنا  تو  نہیں  کوئی  وہاں  پوچھنے  والا  اس  بزم  میں  جانا  ہے  جنہیں  اب  تو  وہی  جائیں ,حبیب جالب,,
اب  تجھ  سے  ہمیں  کوئی  تعلق  نہیں  رکھنا  اچھا  ہو  کہ  دل  سے  تری  یادیں  بھی  چلی  جائیں ,حبیب جالب,,
اک  عمر  اٹھائے  ہیں  ستم  غیر  کے  ہم  نے  اپنوں  کی  تو  اک  پل  بھی  جفائیں  نہ  سہی  جائیں ,حبیب جالب,,
جالبؔ  غم  دوراں  ہو  کہ  یاد  رخ  جاناں  تنہا  مجھے  رہنے  دیں  مرے  دل  سے  سبھی  جائیں ,حبیب جالب,,
افسوس  تمہیں  کار  کے  شیشے  کا  ہوا  ہے  پروا  نہیں  اک  ماں  کا  جو  دل  ٹوٹ  گیا  ہے ,حبیب جالب,,
ہوتا  ہے  اثر  تم  پہ  کہاں  نالۂ  غم  کا  برہم  جو  ہوئی  بزم  طرب  اس  کا  گلا  ہے ,حبیب جالب,,
فرعون  بھی  نمرود  بھی  گزرے  ہیں  جہاں  میں  رہتا  ہے  یہاں  کون  یہاں  کون  رہا  ہے ,حبیب جالب,,
تم  ظلم  کہاں  تک  تہ  افلاک  کرو  گے  یہ  بات  نہ  بھولو  کہ  ہمارا  بھی  خدا  ہے ,حبیب جالب,,
آزادئ  انساں  کے  وہیں  پھول  کھلیں  گے  جس  جا  پہ  ظہیر  آج  ترا  خون  گرا  ہے ,حبیب جالب,,
تا  چند  رہے  گی  یہ  شب  غم  کی  سیاہی  رستہ  کوئی  سورج  کا  کہیں  روک  سکا  ہے ,حبیب جالب,,
تو  آج  کا  شاعر  ہے  تو  کر  میری  طرح  بات  جیسے  مرے  ہونٹوں  پہ  مرے  دل  کی  صدا  ہے ,حبیب جالب,,
اس  رعونت  سے  وہ  جیتے  ہیں  کہ  مرنا  ہی  نہیں  تخت  پر  بیٹھے  ہیں  یوں  جیسے  اترنا  ہی  نہیں ,حبیب جالب,,
یوں  مہ  و  انجم  کی  وادی  میں  اڑے  پھرتے  ہیں  وہ  خاک  کے  ذروں  پہ  جیسے  پاؤں  دھرنا  ہی  نہیں ,حبیب جالب,,
ان  کا  دعویٰ  ہے  کہ  سورج  بھی  انہی  کا  ہے  غلام  شب  جو  ہم  پر  آئی  ہے  اس  کو  گزرنا  ہی  نہیں ,حبیب جالب,,
کیا  علاج  اس  کا  اگر  ہو  مدعا  ان  کا  یہی  اہتمام  رنگ  و  بو  گلشن  میں  کرنا  ہی  نہیں ,حبیب جالب,,
ظلم  سے  ہیں  برسر  پیکار  آزادی  پسند  ان  پہاڑوں  میں  جہاں  پر  کوئی  جھرنا  ہی  نہیں ,حبیب جالب,,
دل  بھی  ان  کے  ہیں  سیہ  خوراک  زنداں  کی  طرح  ان  سے  اپنا  غم  بیاں  اب  ہم  کو  کرنا  ہی  نہیں ,حبیب جالب,,
انتہا  کر  لیں  ستم  کی  لوگ  ابھی  ہیں  خواب  میں  جاگ  اٹھے  جب  لوگ  تو  ان  کو  ٹھہرنا  ہی  نہیں ,حبیب جالب,,
آگ  ہے  پھیلی  ہوئی  کالی  گھٹاؤں  کی  جگہ  بد  دعائیں  ہیں  لبوں  پر  اب  دعاؤں  کی  جگہ ,حبیب جالب,,
انتخاب  اہل  گلشن  پر  بہت  روتا  ہے  دل  دیکھ  کر  زاغ  و  زغن  کو  خوش  نواؤں  کی  جگہ ,حبیب جالب,,
کچھ  بھی  ہوتا  پر  نہ  ہوتے  پارہ  پارہ  جسم  و  جاں  راہزن  ہوتے  اگر  ان  رہنماؤں  کی  جگہ ,حبیب جالب,,
لٹ  گئی  اس  دور  میں  اہل  قلم  کی  آبرو  بک  رہے  ہیں  اب  صحافی  بیسواؤں  کی  جگہ ,حبیب جالب,,
کچھ  تو  آتا  ہم  کو  بھی  جاں  سے  گزرنے  کا  مزہ  غیر  ہوتے  کاش  جالبؔ  آشناؤں  کی  جگہ ,حبیب جالب,,
بڑے  بنے  تھے  جالبؔ  صاحب  پٹے  سڑک  کے  بیچ  گولی  کھائی  لاٹھی  کھائی  گرے  سڑک  کے  بیچ ,حبیب جالب,,
کبھی  گریباں  چاک  ہوا  اور  کبھی  ہوا  دل  خون  ہمیں  تو  یوں  ہی  ملے  سخن  کے  صلے  سڑک  کے  بیچ ,حبیب جالب,,
جسم  پہ  جو  زخموں  کے  نشاں  ہیں  اپنے  تمغے  ہیں  ملی  ہے  ایسی  داد  وفا  کی  کسے  سڑک  کے  بیچ ,حبیب جالب,,
جیون  مجھ  سے  میں  جیون  سے  شرماتا  ہوں  مجھ  سے  آگے  جانے  والو  میں  آتا  ہوں ,حبیب جالب,,
جن  کی  یادوں  سے  روشن  ہیں  میری  آنکھیں  دل  کہتا  ہے  ان  کو  بھی  میں  یاد  آتا  ہوں ,حبیب جالب,,
سر  سے  سانسوں  کا  ناتا  ہے  توڑوں  کیسے  تم  جلتے  ہو  کیوں  جیتا  ہوں  کیوں  گاتا  ہوں ,حبیب جالب,,
تم  اپنے  دامن  میں  ستارے  بیٹھ  کے  ٹانکو  اور  میں  نئے  برن  لفظوں  کو  پہناتا  ہوں ,حبیب جالب,,
جن  خوابوں  کو  دیکھ  کے  میں  نے  جینا  سیکھا  ان  کے  آگے  ہر  دولت  کو  ٹھکراتا  ہوں ,حبیب جالب,,
زہر  اگلتے  ہیں  جب  مل  کر  دنیا  والے  میٹھے  بولوں  کی  وادی  میں  کھو  جاتا  ہوں ,حبیب جالب,,
جالبؔ  میرے  شعر  سمجھ  میں  آ  جاتے  ہیں  اسی  لیے  کم  رتبہ  شاعر  کہلاتا  ہوں ,حبیب جالب,,
کہیں  آہ  بن  کے  لب  پر  ترا  نام  آ  نہ  جائے  تجھے  بے  وفا  کہوں  میں  وہ  مقام  آ  نہ  جائے ,حبیب جالب,,
ذرا  زلف  کو  سنبھالو  مرا  دل  دھڑک  رہا  ہے  کوئی  اور  طائر  دل  تہہ  دام  آ  نہ  جائے ,حبیب جالب,,
جسے  سن  کے  ٹوٹ  جائے  مرا  آرزو  بھرا  دل  تری  انجمن  سے  مجھ  کو  وہ  پیام  آ  نہ  جائے ,حبیب جالب,,
وہ  جو  منزلوں  پہ  لا  کر  کسی  ہم  سفر  کو  لوٹیں  انہیں  رہزنوں  میں  تیرا  کہیں  نام  آ  نہ  جائے ,حبیب جالب,,
اسی  فکر  میں  ہیں  غلطاں  یہ  نظام  زر  کے  بندے  جو  تمام  زندگی  ہے  وہ  نظام  آ  نہ  جائے ,حبیب جالب,,
یہ  مہ  و  نجوم  ہنس  لیں  مرے  آنسوؤں  پہ  جالبؔ  مرا  ماہتاب  جب  تک  لب  بام  آ  نہ  جائے ,حبیب جالب,,
ذرے  ہی  سہی  کوہ  سے  ٹکرا  تو  گئے  ہم  دل  لے  کے  سر  عرصۂ  غم  آ  تو  گئے  ہم ,حبیب جالب,,
اب  نام  رہے  یا  نہ  رہے  عشق  میں  اپنا  روداد  وفا  دار  پہ  دہرا  تو  گئے  ہم ,حبیب جالب,,
کہتے  تھے  جو  اب  کوئی  نہیں  جاں  سے  گزرتا  لو  جاں  سے  گزر  کر  انہیں  جھٹلا  تو  گئے  ہم ,حبیب جالب,,
جاں  اپنی  گنوا  کر  کبھی  گھر  اپنا  جلا  کر  دل  ان  کا  ہر  اک  طور  سے  بہلا  تو  گئے  ہم ,حبیب جالب,,
کچھ  اور  ہی  عالم  تھا  پس  چہرۂ  یاراں  رہتا  جو  یونہی  راز  اسے  پا  تو  گئے  ہم ,حبیب جالب,,
اب  سوچ  رہے  ہیں  کہ  یہ  ممکن  ہی  نہیں  ہے  پھر  ان  سے  نہ  ملنے  کی  قسم  کھا  تو  گئے  ہم ,حبیب جالب,,
اٹھیں  کہ  نہ  اٹھیں  یہ  رضا  ان  کی  ہے  جالبؔ  لوگوں  کو  سر  دار  نظر  آ  تو  گئے  ہم ,حبیب جالب,,
میرؔ  و  غالبؔ  بنے  یگانہؔ  بنے  آدمی  اے  خدا  خدا  نہ  بنے ,حبیب جالب,,
موت  کی  دسترس  میں  کب  سے  ہیں  زندگی  کا  کوئی  بہانہ  بنے ,حبیب جالب,,
اپنا  شاید  یہی  تھا  جرم  اے  دوست  با  وفا  بن  کے  بے  وفا  نہ  بنے ,حبیب جالب,,
ہم  پہ  اک  اعتراض  یہ  بھی  ہے  بے  نوا  ہو  کے  بے  نوا  نہ  بنے ,حبیب جالب,,
یہ  بھی  اپنا  قصور  کیا  کم  ہے  کسی  قاتل  کے  ہم  نوا  نہ  بنے ,حبیب جالب,,
کیا  گلہ  سنگ  دل  زمانے  کا  آشنا  ہی  جب  آشنا  نہ  بنے ,حبیب جالب,,
چھوڑ  کر  اس  گلی  کو  اے  جالبؔ  اک  حقیقت  سے  ہم  فسانہ  بنے ,حبیب جالب,,
کون  بتائے  کون  سجھائے  کون  سے  دیس  سدھار  گئے  ان  کا  رستہ  تکتے  تکتے  نین  ہمارے  ہار  گئے ,حبیب جالب,,
کانٹوں  کے  دکھ  سہنے  میں  تسکین  بھی  تھی  آرام  بھی  تھا  ہنسنے  والے  بھولے  بھالے  پھول  چمن  کے  مار  گئے ,حبیب جالب,,
ایک  لگن  کی  بات  ہے  جیون  ایک  لگن  ہی  جیون  ہے  پوچھ  نہ  کیا  کھویا  کیا  پایا  کیا  جیتے  کیا  ہار  گئے ,حبیب جالب,,
آنے  والی  برکھا  دیکھیں  کیا  دکھلائے  آنکھوں  کو  یہ  برکھا  برساتے  دن  تو  بن  پریتم  بیکار  گئے ,حبیب جالب,,
جب  بھی  لوٹے  پیار  سے  لوٹے  پھول  نہ  پا  کر  گلشن  میں  بھونرے  امرت  رس  کی  دھن  میں  پل  پل  سو  سو  بار  گئے ,حبیب جالب,,
ہم  سے  پوچھو  ساحل  والو  کیا  بیتی  دکھیاروں  پر  کھیون  ہارے  بیچ  بھنور  میں  چھوڑ  کے  جب  اس  پار  گئے ,حبیب جالب,,
بہت  روشن  ہے  شام  غم  ہماری  کسی  کی  یاد  ہے  ہم  دم  ہماری ,حبیب جالب,,
غلط  ہے  لا  تعلق  ہیں  چمن  سے  تمہارے  پھول  اور  شبنم  ہماری ,حبیب جالب,,
یہ  پلکوں  پر  نئے  آنسو  نہیں  ہیں  ازل  سے  آنکھ  ہے  پر  نم  ہماری ,حبیب جالب,,
ہر  اک  لب  پر  تبسم  دیکھنے  کی  تمنا  کب  ہوئی  ہے  کم  ہماری ,حبیب جالب,,
کہی  ہے  ہم  نے  خود  سے  بھی  بہت  کم  نہ  پوچھو  داستان  غم  ہماری ,حبیب جالب,,
اس  نے  جب  ہنس  کے  نمسکار  کیا  مجھ  کو  انسان  سے  اوتار  کیا ,حبیب جالب,,
دشت  غربت  میں  دل  ویراں  نے  یاد  جمنا  کو  کئی  بار  کیا ,حبیب جالب,,
پیار  کی  بات  نہ  پوچھو  یارو  ہم  نے  کس  کس  سے  نہیں  پیار  کیا ,حبیب جالب,,
کتنی  خوابیدہ  تمناؤں  کو  اس  کی  آواز  نے  بیدار  کیا ,حبیب جالب,,
ہم  پجاری  ہیں  بتوں  کے  جالبؔ  ہم  نے  کعبے  میں  بھی  اقرار  کیا ,حبیب جالب,,
پھر  کبھی  لوٹ  کر  نہ  آئیں  گے  ہم  ترا  شہر  چھوڑ  جائیں  گے ,حبیب جالب,,
دور  افتادہ  بستیوں  میں  کہیں  تیری  یادوں  سے  لو  لگائیں  گے ,حبیب جالب,,
شمع  ماہ  و  نجوم  گل  کر  کے  آنسوؤں  کے  دیئے  جلائیں  گے ,حبیب جالب,,
آخری  بار  اک  غزل  سن  لو  آخری  بار  ہم  سنائیں  گے ,حبیب جالب,,
صورت  موجۂ  ہوا  جالبؔ  ساری  دنیا  کی  خاک  اڑائیں  گے ,حبیب جالب,,
دل  والو  کیوں  دل  سی  دولت  یوں  بیکار  لٹاتے  ہو  کیوں  اس  اندھیاری  بستی  میں  پیار  کی  جوت  جگاتے  ہو ,حبیب جالب,,
تم  ایسا  نادان  جہاں  میں  کوئی  نہیں  ہے  کوئی  نہیں  پھر  ان  گلیوں  میں  جاتے  ہو  پگ  پگ  ٹھوکر  کھاتے  ہو ,حبیب جالب,,
سندر  کلیو  کومل  پھولو  یہ  تو  بتاؤ  یہ  تو  کہو  آخر  تم  میں  کیا  جادو  ہے  کیوں  من  میں  بس  جاتے  ہو ,حبیب جالب,,
یہ  موسم  رم  جھم  کا  موسم  یہ  برکھا  یہ  مست  فضا  ایسے  میں  آؤ  تو  جانیں  ایسے  میں  کب  آتے  ہو ,حبیب جالب,,
ہم  سے  روٹھ  کے  جانے  والو  اتنا  بھید  بتا  جاؤ  کیوں  نت  راتو  کو  سپنوں  میں  آتے  ہو  من  جاتے  ہو ,حبیب جالب,,
چاند  ستاروں  کے  جھرمٹ  میں  پھولوں  کی  مسکاہٹ  میں  تم  چھپ  چھپ  کر  ہنستے  ہو  تم  روپ  کا  مان  بڑھاتے  ہو ,حبیب جالب,,
چلتے  پھرتے  روشن  رستے  تاریکی  میں  ڈوب  گئے  سو  جاؤ  اب  جالبؔ  تم  بھی  کیوں  آنکھیں  سلگاتے  ہو ,حبیب جالب,,
چور  تھا  زخموں  سے  دل  زخمی  جگر  بھی  ہو  گیا  اس  کو  روتے  تھے  کہ  سونا  یہ  نگر  بھی  ہو  گیا ,حبیب جالب,,
لوگ  اسی  صورت  پریشاں  ہیں  جدھر  بھی  دیکھیے  اور  وہ  کہتے  ہیں  کوہ  غم  تو  سر  بھی  ہو  گیا ,حبیب جالب,,
بام  و  در  پر  ہے  مسلط  آج  بھی  شام  الم  یوں  تو  ان  گلیوں  سے  خورشید  سحر  بھی  ہو  گیا ,حبیب جالب,,
اس  ستم  گر  کی  حقیقت  ہم  پہ  ظاہر  ہو  گئی  ختم  خوش  فہمی  کی  منزل  کا  سفر  بھی  ہو  گیا ,حبیب جالب,,
کم  پرانا  بہت  نیا  تھا  فراق  اک  عجب  رمز  آشنا  تھا  فراق ,حبیب جالب,,
دور  وہ  کب  ہوا  نگاہوں  سے  دھڑکنوں  میں  بسا  ہوا  ہے  فراق ,حبیب جالب,,
شام  غم  کے  سلگتے  صحرا  میں  اک  امنڈتی  ہوئی  گھٹا  تھا  فراق ,حبیب جالب,,
امن  تھا  پیار  تھا  محبت  تھا  رنگ  تھا  نور  تھا  نوا  تھا  فراق ,حبیب جالب,,
فاصلے  نفرتوں  کے  مٹ  جائیں  پیار  ہی  پیار  سوچتا  تھا  فراق ,حبیب جالب,,
ہم  سے  رنج  و  الم  کے  ماروں  کو  کس  محبت  سے  دیکھتا  تھا  فراق ,حبیب جالب,,
عشق  انسانیت  سے  تھا  اس  کو  ہر  تعصب  سے  ماورا  تھا  فراق ,حبیب جالب,,
نہ  ڈگمگائے  کبھی  ہم  وفا  کے  رستے  میں  چراغ  ہم  نے  جلائے  ہوا  کے  رستے  میں ,حبیب جالب,,
کسے  لگائے  گلے  اور  کہاں  کہاں  ٹھہرے  ہزار  غنچہ  و  گل  ہیں  صبا  کے  رستے  میں ,حبیب جالب,,
خدا  کا  نام  کوئی  لے  تو  چونک  اٹھتے  ہیں  ملے  ہیں  ہم  کو  وہ  رہبر  خدا  کے  رستے  میں ,حبیب جالب,,
کہیں  سلاسل  تسبیح  اور  کہیں  زنار  بچھے  ہیں  دام  بہت  مدعا  کے  رستے  میں ,حبیب جالب,,
ابھی  وہ  منزل  فکر  و  نظر  نہیں  آئی  ہے  آدمی  ابھی  جرم  و  سزا  کے  رستے  میں ,حبیب جالب,,
ہیں  آج  بھی  وہی  دار  و  رسن  وہی  زنداں  ہر  اک  نگاہ  رموز  آشنا  کے  رستے  میں ,حبیب جالب,,
یہ  نفرتوں  کی  فصیلیں  جہالتوں  کے  حصار  نہ  رہ  سکیں  گے  ہماری  صدا  کے  رستے  میں ,حبیب جالب,,
مٹا  سکے  نہ  کوئی  سیل  انقلاب  جنہیں  وہ  نقش  چھوڑے  ہیں  ہم  نے  وفا  کے  رستے  میں ,حبیب جالب,,
زمانہ  ایک  سا  جالبؔ  سدا  نہیں  رہتا  چلیں  گے  ہم  بھی  کبھی  سر  اٹھا  کے  رستے  میں ,حبیب جالب,,
درخت  سوکھ  گئے  رک  گئے  ندی  نالے  یہ  کس  نگر  کو  روانہ  ہوئے  ہیں  گھر  والے ,حبیب جالب,,
کہانیاں  جو  سناتے  تھے  عہد  رفتہ  کی  نشاں  وہ  گردش  ایام  نے  مٹا  ڈالے ,حبیب جالب,,
میں  شہر  شہر  پھرا  ہوں  اسی  تمنا  میں  کسی  کو  اپنا  کہوں  کوئی  مجھ  کو  اپنا  لے ,حبیب جالب,,
صدا  نہ  دے  کسی  مہتاب  کو  اندھیروں  میں  لگا  نہ  دے  یہ  زمانہ  زبان  پر  تالے ,حبیب جالب,,
کوئی  کرن  ہے  یہاں  تو  کوئی  کرن  ہے  وہاں  دل  و  نگاہ  نے  کس  درجہ  روگ  ہیں  پالے ,حبیب جالب,,
ہمیں  پہ  ان  کی  نظر  ہے  ہمیں  پہ  ان  کا  کرم  یہ  اور  بات  یہاں  اور  بھی  ہیں  دل  والے ,حبیب جالب,,
کچھ  اور  تجھ  پہ  کھلیں  گی  حقیقتیں  جالبؔ  جو  ہو  سکے  تو  کسی  کا  فریب  بھی  کھا  لے ,حبیب جالب,,
شعر  ہوتا  ہے  اب  مہینوں  میں  زندگی  ڈھل  گئی  مشینوں  میں ,حبیب جالب,,
پیار  کی  روشنی  نہیں  ملتی  ان  مکانوں  میں  ان  مکینوں  میں ,حبیب جالب,,
دیکھ  کر  دوستی  کا  ہاتھ  بڑھاؤ  سانپ  ہوتے  ہیں  آستینوں  میں ,حبیب جالب,,
قہر  کی  آنکھ  سے  نہ  دیکھ  ان  کو  دل  دھڑکتے  ہیں  آبگینوں  میں ,حبیب جالب,,
آسمانوں  کی  خیر  ہو  یا  رب  اک  نیا  عزم  ہے  زمینوں  میں ,حبیب جالب,,
وہ  محبت  نہیں  رہی  جالبؔ  ہم  صفیروں  میں  ہم  نشینوں  میں ,حبیب جالب,,
یوں  وہ  ظلمت  سے  رہا  دست  و  گریباں  یارو  اس  سے  لرزاں  تھے  بہت  شب  کے  نگہباں  یارو ,حبیب جالب,,
اس  نے  ہر  گام  دیا  حوصلۂ  تازہ  ہمیں  وہ  نہ  اک  پل  بھی  رہا  ہم  سے  گریزاں  یارو ,حبیب جالب,,
اس  نے  مانی  نہ  کبھی  تیرگیٔ  شب  سے  شکست  دل  اندھیروں  میں  رہا  اس  کا  فروزاں  یارو ,حبیب جالب,,
اس  کو  ہر  حال  میں  جینے  کی  ادا  آتی  تھی  وہ  نہ  حالات  سے  ہوتا  تھا  پریشاں  یارو ,حبیب جالب,,
اس  نے  باطل  سے  نہ  تا  زیست  کیا  سمجھوتہ  دہر  میں  اس  سا  کہاں  صاحب  ایماں  یارو ,حبیب جالب,,
اس  کو  تھی  کشمکش  دیر  و  حرم  سے  نفرت  اس  سا  ہندو  نہ  کوئی  اس  سا  مسلماں  یارو ,حبیب جالب,,
اس  نے  سلطانیٔ  جمہور  کے  نغمے  لکھے  روح  شاہوں  کی  رہی  اس  سے  پریشاں  یارو ,حبیب جالب,,
اپنے  اشعار  کی  شمعوں  سے  اجالا  کر  کے  کر  گیا  شب  کا  سفر  کتنا  وہ  آساں  یارو ,حبیب جالب,,
اس  کے  گیتوں  سے  زمانے  کو  سنواریں  یارو  روح  ساحرؔ  کو  اگر  کرنا  ہے  شاداں  یارو ,حبیب جالب,,
جاگنے  والو  تا  بہ  سحر  خاموش  رہو  کل  کیا  ہوگا  کس  کو  خبر  خاموش  رہو ,حبیب جالب,,
کس  نے  سحر  کے  پاؤں  میں  زنجیریں  ڈالیں  ہو  جائے  گی  رات  بسر  خاموش  رہو ,حبیب جالب,,
شاید  چپ  رہنے  میں  عزت  رہ  جائے  چپ  ہی  بھلی  اے  اہل  نظر  خاموش  رہو ,حبیب جالب,,
قدم  قدم  پر  پہرے  ہیں  ان  راہوں  میں  دار  و  رسن  کا  ہے  یہ  نگر  خاموش  رہو ,حبیب جالب,,
یوں  بھی  کہاں  بے  تابئ  دل  کم  ہوتی  ہے  یوں  بھی  کہاں  آرام  مگر  خاموش  رہو ,حبیب جالب,,
شعر  کی  باتیں  ختم  ہوئیں  اس  عالم  میں  کیسا  جوشؔ  اور  کس  کا  جگرؔ  خاموش  رہو ,حبیب جالب,,
یہ  سوچ  کر  نہ  مائل  فریاد  ہم  ہوئے  آباد  کب  ہوئے  تھے  کہ  برباد  ہم  ہوئے ,حبیب جالب,,
ہوتا  ہے  شاد  کام  یہاں  کون  با  ضمیر  ناشاد  ہم  ہوئے  تو  بہت  شاد  ہم  ہوئے ,حبیب جالب,,
پرویز  کے  جلال  سے  ٹکرائے  ہم  بھی  ہیں  یہ  اور  بات  ہے  کہ  نہ  فرہاد  ہم  ہوئے ,حبیب جالب,,
کچھ  ایسے  بھا  گئے  ہمیں  دنیا  کے  درد  و  غم  کوئے  بتاں  میں  بھولی  ہوئی  یاد  ہم  ہوئے ,حبیب جالب,,
جالبؔ  تمام  عمر  ہمیں  یہ  گماں  رہا  اس  زلف  کے  خیال  سے  آزاد  ہم  ہوئے ,حبیب جالب,,
ہم  نے  دل  سے  تجھے  سدا  مانا  تو  بڑا  تھا  تجھے  بڑا  مانا ,حبیب جالب,,
میرؔ  و  غالبؔ  کے  بعد  انیسؔ  کے  بعد  تجھ  کو  مانا  بڑا  بجا  مانا ,حبیب جالب,,
تو  کہ  دیوانۂ  صداقت  تھا  تو  نے  بندے  کو  کب  خدا  مانا ,حبیب جالب,,
تجھ  کو  پروا  نہ  تھی  زمانے  کی  تو  نے  دل  ہی  کا  ہر  کہا  مانا ,حبیب جالب,,
تجھ  کو  خود  پہ  تھا  اعتماد  اتنا  خود  ہی  کو  تو  نہ  رہنما  مانا ,حبیب جالب,,
کی  نہ  شب  کی  کبھی  پذیرائی  صبح  کو  لائق  ثنا  مانا ,حبیب جالب,,
ہنس  دیا  سطح  ذہن  عالم  پر  جب  کسی  بات  کا  برا  مانا ,حبیب جالب,,
یوں  تو  شاعر  تھے  اور  بھی  اے  جوشؔ  ہم  نے  تجھ  سا  نہ  دوسرا  مانا ,حبیب جالب,,
ہم  آوارہ  گاؤں  گاؤں  بستی  بستی  پھرنے  والے  ہم  سے  پریت  بڑھا  کر  کوئی  مفت  میں  کیوں  غم  کو  اپنا  لے ,حبیب جالب,,
یہ  بھیگی  بھیگی  برساتیں  یہ  مہتاب  یہ  روشن  راتیں  دل  ہی  نہ  ہو  تو  جھوٹی  باتیں  کیا  اندھیارے  کیا  اجیالے ,حبیب جالب,,
غنچے  روئیں  کلیاں  روئیں  رو  رو  اپنی  آنکھیں  کھوئیں  چین  سے  لمبی  تان  کے  سوئیں  اس  پھلواری  کے  رکھوالے ,حبیب جالب,,
درد  بھرے  گیتوں  کی  مالا  جپتے  جپتے  جیون  گزرا  کس  نے  سنی  ہیں  کون  سنے  گا  دل  کی  باتیں  دل  کے  نالے ,حبیب جالب,,
ہم  نے  سنا  تھا  صحن‌  چمن  میں  کیف  کے  بادل  چھائے  ہیں  ہم  بھی  گئے  تھے  جی  بہلانے  اشک  بہا  کر  آئے  ہیں ,حبیب جالب,,
پھول  کھلے  تو  دل  مرجھائے  شمع  جلے  تو  جان  جلے  ایک  تمہارا  غم  اپنا  کر  کتنے  غم  اپنائے  ہیں ,حبیب جالب,,
ایک  سلگتی  یاد  چمکتا  درد  فروزاں  تنہائی  پوچھ  نہ  اس  کے  شہر  سے  ہم  کیا  کیا  سوغاتیں  لائے  ہیں ,حبیب جالب,,
سوئے  ہوئے  جو  درد  تھے  دل  میں  آنسو  بن  کر  بہہ  نکلے  رات  ستاروں  کی  چھاؤں  میں  یاد  وہ  کیا  کیا  آئے  ہیں ,حبیب جالب,,
آئے  بھی  سورج  ڈوب  گیا  بے  نور  افق  کے  ساگر  میں  آج  بھی  پھول  چمن  میں  تجھ  کو  بن  دیکھے  مرجھائے  ہیں ,حبیب جالب,,
ایک  قیامت  کا  سناٹا  ایک  بلا  کی  تاریکی  ان  گلیوں  سے  دور  نہ  ہنستا  چاند  نہ  روشن  سائے  ہیں ,حبیب جالب,,
پیار  کی  بولی  بول  نہ  جالبؔ  اس  بستی  کے  لوگوں  سے  ہم  نے  سکھ  کی  کلیاں  کھو  کر  دکھ  کے  کانٹے  پائے  ہیں ,حبیب جالب,,
یہ  جو  شب  کے  ایوانوں  میں  اک  ہلچل  اک  حشر  بپا  ہے  یہ  جو  اندھیرا  سمٹ  رہا  ہے  یہ  جو  اجالا  پھیل  رہا  ہے ,حبیب جالب,,
یہ  جو  ہر  دکھ  سہنے  والا  دکھ  کا  مداوا  جان  گیا  ہے  مظلوموں  مجبوروں  کا  غم  یہ  جو  مرے  شعروں  میں  ڈھلا  ہے ,حبیب جالب,,
یہ  جو  مہک  گلشن  گلشن  ہے  یہ  جو  چمک  عالم  عالم  ہے  مارکسزم  ہے  مارکسزم  ہے  مارکسزم  ہے  مارکسزم  ہے ,حبیب جالب,,
جب  کوئی  کلی  صحن  گلستاں  میں  کھلی  ہے  شبنم  مری  آنکھوں  میں  وہیں  تیر  گئی  ہے ,حبیب جالب,,
جس  کی  سر  افلاک  بڑی  دھوم  مچی  ہے  آشفتہ  سری  ہے  مری  آشفتہ  سری  ہے ,حبیب جالب,,
اپنی  تو  اجالوں  کو  ترستی  ہیں  نگاہیں  سورج  کہاں  نکلا  ہے  کہاں  صبح  ہوئی  ہے ,حبیب جالب,,
بچھڑی  ہوئی  راہوں  سے  جو  گزرے  ہیں  کبھی  ہم  ہر  گام  پہ  کھوئی  ہوئی  اک  یاد  ملی  ہے ,حبیب جالب,,
اک  عمر  سنائیں  تو  حکایت  نہ  ہو  پوری  دو  روز  میں  ہم  پر  جو  یہاں  بیت  گئی  ہے ,حبیب جالب,,
ہنسنے  پہ  نہ  مجبور  کرو  لوگ  ہنسیں  گے  حالات  کی  تفسیر  تو  چہرے  پہ  لکھی  ہے ,حبیب جالب,,
مل  جائیں  کہیں  وہ  بھی  تو  ان  کو  بھی  سنائیں  جالبؔ  یہ  غزل  جن  کے  لیے  ہم  نے  کہی  ہے ,حبیب جالب,,
تو  رنگ  ہے  غبار  ہیں  تیری  گلی  کے  لوگ  تو  پھول  ہے  شرار  ہیں  تیری  گلی  کے  لوگ ,حبیب جالب,,
تو  رونق  حیات  ہے  تو  حسن  کائنات  اجڑا  ہوا  دیار  ہیں  تیری  گلی  کے  لوگ ,حبیب جالب,,
تو  پیکر  وفا  ہے  مجسم  خلوص  ہے  بدنام  روزگار  ہیں  تیری  گلی  کے  لوگ ,حبیب جالب,,
روشن  ترے  جمال  سے  ہیں  مہر  و  ماہ  بھی  لیکن  نظر  پہ  بار  ہیں  تیری  گلی  کے  لوگ ,حبیب جالب,,
دیکھو  جو  غور  سے  تو  زمیں  سے  بھی  پست  ہیں  یوں  آسماں  شکار  ہیں  تیری  گلی  کے  لوگ ,حبیب جالب,,
پھر  جا  رہا  ہوں  تیرے  تبسم  کو  لوٹ  کر  ہر  چند  ہوشیار  ہیں  تیری  گلی  کے  لوگ ,حبیب جالب,,
کھو  جائیں  گے  سحر  کے  اجالوں  میں  آخرش  شمع  سر  مزار  ہیں  تیری  گلی  کے  لوگ ,حبیب جالب,,
نظر  نظر  میں  لیے  تیرا  پیار  پھرتے  ہیں  مثال  موج  نسیم  بہار  پھرتے  ہیں ,حبیب جالب,,
ترے  دیار  سے  ذروں  نے  روشنی  پائی  ترے  دیار  میں  ہم  سوگوار  پھرتے  ہیں ,حبیب جالب,,
یہ  حادثہ  بھی  عجب  ہے  کہ  تیرے  دیوانے  لگائے  دل  سے  غم  روزگار  پھرتے  ہیں ,حبیب جالب,,
لئے  ہوئے  ہیں  دو  عالم  کا  درد  سینے  میں  تری  گلی  میں  جو  دیوانہ  وار  پھرتے  ہیں ,حبیب جالب,,
بہار  آ  کے  چلی  بھی  گئی  مگر  جالبؔ  ابھی  نگاہ  میں  وہ  لالہ  زار  پھرتے  ہیں ,حبیب جالب,,
کیا  کیا  لوگ  گزر  جاتے  ہیں  رنگ  برنگی  کاروں  میں  دل  کو  تھام  کے  رہ  جاتے  ہیں  دل  والے  بازاروں  میں ,حبیب جالب,,
یہ  بے  درد  زمانہ  ہم  سے  تیرا  درد  نہ  چھین  سکا  ہم  نے  دل  کی  بات  کہی  ہے  تیروں  میں  تلواروں  میں ,حبیب جالب,,
ہونٹوں  پر  آہیں  کیوں  ہوتیں  آنکھیں  نسدن  کیوں  روتیں  کوئی  اگر  اپنا  بھی  ہوتا  اونچے  عہدے  داروں  میں ,حبیب جالب,,
صدر  محفل  داد  جسے  دے  داد  اسی  کو  ملتی  ہے  ہائے  کہاں  ہم  آن  پھنسے  ہیں  ظالم  دنیا  داروں  میں ,حبیب جالب,,
رہنے  کو  گھر  بھی  مل  جاتا  چاک  جگر  بھی  سل  جاتا  جالبؔ  تم  بھی  شعر  سناتے  جا  کے  اگر  درباروں  میں ,حبیب جالب,,
لوگ  گیتوں  کا  نگر  یاد  آیا  آج  پردیس  میں  گھر  یاد  آیا ,حبیب جالب,,
جب  چلے  آئے  چمن  زار  سے  ہم  التفات  گل  تر  یاد  آیا ,حبیب جالب,,
تیری  بیگانہ  نگاہی  سر  شام  یہ  ستم  تا  بہ  سحر  یاد  آیا ,حبیب جالب,,
ہم  زمانے  کا  ستم  بھول  گئے  جب  ترا  لطف  نظر  یاد  آیا ,حبیب جالب,,
تو  بھی  مسرور  تھا  اس  شب  سر  بزم  اپنے  شعروں  کا  اثر  یاد  آیا ,حبیب جالب,,
پھر  ہوا  درد  تمنا  بیدار  پھر  دل‌  خاک‌  بسر  یاد  آیا ,حبیب جالب,,
ہم  جسے  بھول  چکے  تھے  جالبؔ  پھر  وہی  راہ  گزر  یاد  آیا ,حبیب جالب,,
اک  شخص  با  ضمیر  مرا  یار  مصحفیؔ  میری  طرح  وفا  کا  پرستار  مصحفیؔ ,حبیب جالب,,
رہتا  تھا  کج  کلاہ  امیروں  کے  درمیاں  یکسر  لئے  ہوئے  مرا  کردار  مصحفیؔ ,حبیب جالب,,
دیتے  ہیں  داد  غیر  کو  کب  اہل  لکھنؤ  کب  داد  کا  تھا  ان  سے  طلب  گار  مصحفیؔ ,حبیب جالب,,
نا  قدریٔ  جہاں  سے  کئی  بار  آ  کے  تنگ  اک  عمر  شعر  سے  رہا  بیزار  مصحفیؔ ,حبیب جالب,,
دربار  میں  تھا  بار  کہاں  اس  غریب  کو  برسوں  مثال  میرؔ  پھرا  خوار  مصحفیؔ ,حبیب جالب,,
میں  نے  بھی  اس  گلی  میں  گزاری  ہے  رو  کے  عمر  ملتا  ہے  اس  گلی  میں  کسے  پیار  مصحفیؔ ,حبیب جالب,,
اس  گلی  کے  لوگوں  کو  منہ  لگا  کے  پچھتائے  ایک  درد  کی  خاطر  کتنے  درد  اپنائے ,حبیب جالب,,
تھک  کے  سو  گیا  سورج  شام  کے  دھندلکوں  میں  آج  بھی  کئی  غنچے  پھول  بن  کے  مرجھائے ,حبیب جالب,,
ہم  ہنسے  تو  آنکھوں  میں  تیرنے  لگی  شبنم  تم  ہنسے  تو  گلشن  نے  تم  پہ  پھول  برسائے ,حبیب جالب,,
اس  گلی  میں  کیا  کھویا  اس  گلی  میں  کیا  پایا  تشنہ  کام  پہنچے  تھے  تشنہ  کام  لوٹ  آئے ,حبیب جالب,,
پھر  رہی  ہیں  آنکھوں  میں  تیرے  شہر  کی  گلیاں  ڈوبتا  ہوا  سورج  پھیلتے  ہوئے  سائے ,حبیب جالب,,
جالبؔ  ایک  آوارہ  الجھنوں  کا  گہوارہ  کون  اس  کو  سمجھائے  کون  اس  کو  سلجھائے ,حبیب جالب,,
یہ  اجڑے  باغ  ویرانے  پرانے  سناتے  ہیں  کچھ  افسانے  پرانے ,حبیب جالب,,
اک  آہ  سرد  بن  کر  رہ  گئے  ہیں  وہ  بیتے  دن  وہ  یارانے  پرانے ,حبیب جالب,,
جنوں  کا  ایک  ہی  عالم  ہو  کیوں  کر  نئی  ہے  شمع  پروانے  پرانے ,حبیب جالب,,
نئی  منزل  کی  دشواری  مسلم  مگر  ہم  بھی  ہیں  دیوانے  پرانے ,حبیب جالب,,
ملے  گا  پیار  غیروں  ہی  میں  جالبؔ  کہ  اپنے  تو  ہیں  بیگانے  پرانے ,حبیب جالب,,
ترے  ماتھے  پہ  جب  تک  بل  رہا  ہے  اجالا  آنکھ  سے  اوجھل  رہا  ہے ,حبیب جالب,,
سماتے  کیا  نظر  میں  چاند  تارے  تصور  میں  ترا  آنچل  رہا  ہے ,حبیب جالب,,
تری  شان  تغافل  کو  خبر  کیا  کوئی  تیرے  لیے  بے  کل  رہا  ہے ,حبیب جالب,,
شکایت  ہے  غم  دوراں  کو  مجھ  سے  کہ  دل  میں  کیوں  ترا  غم  پل  رہا  ہے ,حبیب جالب,,
تعجب  ہے  ستم  کی  آندھیوں  میں  چراغ  دل  ابھی  تک  جل  رہا  ہے ,حبیب جالب,,
لہو  روئیں  گی  مغرب  کی  فضائیں  بڑی  تیزی  سے  سورج  ڈھل  رہا  ہے ,حبیب جالب,,
زمانہ  تھک  گیا  جالبؔ  ہی  تنہا  وفا  کے  راستے  پر  چل  رہا  ہے ,حبیب جالب,,
گلشن  کی  فضا  دھواں  دھواں  ہے  کہتے  ہیں  بہار  کا  سماں  ہے ,حبیب جالب,,
بکھری  ہوئی  پتیاں  ہیں  گل  کی  ٹوٹی  ہوئی  شاخ  آشیاں  ہے ,حبیب جالب,,
جس  دل  سے  ابھر  رہے  تھے  نغمے  پہلو  میں  وہ  آج  نوحہ  خواں  ہے ,حبیب جالب,,
ہم  ہی  نہیں  پائمال  تنہا  اے  دوست  تباہ  اک  جہاں  ہے ,حبیب جالب,,
جالبؔ  وہ  کہاں  ہے  عشق  تیرا  پیارے  وہ  غزل  تری  کہاں  ہے ,حبیب جالب,,
غزلیں  تو  کہی  ہیں  کچھ  ہم  نے  ان  سے  نہ  کہا  احوال  تو  کیا  کل  مثل  ستارہ  ابھریں  گے  ہیں  آج  اگر  پامال  تو  کیا ,حبیب جالب,,
جینے  کی  دعا  دینے  والے  یہ  راز  تجھے  معلوم  نہیں  تخلیق  کا  اک  لمحہ  ہے  بہت  بیکار  جئے  سو  سال  تو  کیا ,حبیب جالب,,
سکوں  کے  عوض  جو  بک  جائے  وہ  میری  نظر  میں  حسن  نہیں  اے  شمع  شبستان  دولت  تو  ہے  جو  پری  تمثال  تو  کیا ,حبیب جالب,,
ہر  پھول  کے  لب  پر  نام  مرا  چرچا  ہے  چمن  میں  عام  مرا  شہرت  کی  یہ  دولت  کیا  کم  ہے  گر  پاس  نہیں  ہے  مال  تو  کیا ,حبیب جالب,,
ہم  نے  جو  کیا  محسوس  کہا  جو  درد  ملا  ہنس  ہنس  کے  سہا  بھولے  گا  نہ  مستقبل  ہم  کو  نالاں  ہے  جو  ہم  سے  حال  تو  کیا ,حبیب جالب,,
ہم  اہل  محبت  پا  لیں  گے  اپنے  ہی  سہارے  منزل  کو  یاران  سیاست  نے  ہر  سو  پھیلائے  ہیں  رنگیں  جال  تو  کیا ,حبیب جالب,,
دنیائے  ادب  میں  اے  جالبؔ  اپنی  بھی  کوئی  پہچان  تو  ہو  اقبالؔ  کا  رنگ  اڑانے  سے  تو  بن  بھی  گیا  اقبالؔ  تو  کیا ,حبیب جالب,,
کراہتے  ہوئے  انسان  کی  صدا  ہم  ہیں  میں  سوچتا  ہوں  مری  جان  اور  کیا  ہم  ہیں ,حبیب جالب,,
جو  آج  تک  نہیں  پہنچی  خدا  کے  کانوں  تک  سر  دیار  ستم  آہ  نارسا  ہم  ہیں ,حبیب جالب,,
تباہیوں  کو  مقدر  سمجھ  کے  ہیں  خاموش  ہمارا  غم  نہ  کرو  درد  لا  دوا  ہم  ہیں ,حبیب جالب,,
کہاں  نگہ  سے  گزرتے  ہیں  دکھ  بھرے  دیہات  حسین  شہروں  کے  ہی  غم  میں  مبتلا  ہم  ہیں ,حبیب جالب,,
مہتاب  صفت  لوگ  یہاں  خاک  بسر  ہیں  ہم  محو  تماشائے  سر  راہ  گزر  ہیں ,حبیب جالب,,
حسرت  سی  برستی  ہے  در  و  بام  پہ  ہر  سو  روتی  ہوئی  گلیاں  ہیں  سسکتے  ہوئے  گھر  ہیں ,حبیب جالب,,
آئے  تھے  یہاں  جن  کے  تصور  کے  سہارے  وہ  چاند  وہ  سورج  وہ  شب  و  روز  کدھر  ہیں ,حبیب جالب,,
سوئے  ہو  گھنی  زلف  کے  سائے  میں  ابھی  تک  اے  راہرواں  کیا  یہی  انداز  سفر  ہیں ,حبیب جالب,,
وہ  لوگ  قدم  جن  کے  لیے  کاہکشاں  نے  وہ  لوگ  بھی  اے  ہم  نفسو  ہم  سے  بشر  ہیں ,حبیب جالب,,
بک  جائیں  جو  ہر  شخص  کے  ہاتھوں  سر  بازار  ہم  یوسف  کنعاں  ہیں  نہ  ہم  لعل  و  گہر  ہیں ,حبیب جالب,,
ہم  لوگ  ملیں  گے  تو  محبت  سے  ملیں  گے  ہم  نزہت  مہتاب  ہیں  ہم  نور  سحر  ہیں ,حبیب جالب,,
گھر  کے  زنداں  سے  اسے  فرصت  ملے  تو  آئے  بھی  جاں  فزا  باتوں  سے  آ  کے  میرا  دل  بہلائے  بھی ,حبیب جالب,,
لگ  کے  زنداں  کی  سلاخوں  سے  مجھے  وہ  دیکھ  لے  کوئی  یہ  پیغام  میرا  اس  تلک  پہنچائے  بھی ,حبیب جالب,,
ایک  چہرے  کو  ترستی  ہیں  نگاہیں  صبح  و  شام  ضو  فشاں  خورشید  بھی  ہے  چاندنی  کے  سائے  بھی ,حبیب جالب,,
سسکیاں  لیتی  ہوائیں  پھر  رہی  ہیں  دیر  سے  آنسوؤں  کی  رت  مرے  اب  گلستاں  سے  جائے  بھی ,حبیب جالب,,
روز  ہنستا  ہے  صلیبوں  سے  ادھر  ماہ  منیر  اس  کے  پیچھے  کون  ہے  وہ  چھب  مجھے  دکھلائے  بھی ,حبیب جالب,,
تیری  آنکھوں  کا  عجب  طرفہ  سماں  دیکھا  ہے  ایک  عالم  تری  جانب  نگراں  دیکھا  ہے ,حبیب جالب,,
کتنے  انوار  سمٹ  آئے  ہیں  ان  آنکھوں  میں  اک  تبسم  ترے  ہونٹوں  پہ  رواں  دیکھا  ہے ,حبیب جالب,,
ہم  کو  آوارہ  و  بے  کار  سمجھنے  والو  تم  نے  کب  اس  بت  کافر  کو  جواں  دیکھا  ہے ,حبیب جالب,,
صحن  گلشن  میں  کہ  انجم  کی  طرب  گاہوں  میں  تم  کو  دیکھا  ہے  کہیں  جانے  کہاں  دیکھا  ہے ,حبیب جالب,,
وہی  آوارہ  و  دیوانہ  و  آشفتہ  مزاج  ہم  نے  جالبؔ  کو  سر  کوئے  بتاں  دیکھا  ہے ,حبیب جالب,,
کیسے  کہیں  کہ  یاد  یار  رات  جا  چکی  بہت  رات  بھی  اپنے  ساتھ  ساتھ  آنسو  بہا  چکی  بہت ,حبیب جالب,,
چاند  بھی  ہے  تھکا  تھکا  تارے  بھی  ہیں  بجھے  بجھے  ترے  ملن  کی  آس  پھر  دیپ  جلا  چکی  بہت ,حبیب جالب,,
آنے  لگی  ہے  یہ  صدا  دور  نہیں  ہے  شہر  گل  دنیا  ہماری  راہ  میں  کانٹے  بچھا  چکی  بہت ,حبیب جالب,,
کھلنے  کو  ہے  قفس  کا  در  پانے  کو  ہے  سکوں  نظر  اے  دل  زار  شام  غم  ہم  کو  رلا  چکی  بہت ,حبیب جالب,,
اپنی  قیادتوں  میں  اب  ڈھونڈیں  گے  لوگ  منزلیں  راہزنوں  کی  رہبری  راہ  دکھا  چکی  بہت ,حبیب جالب,,
شہر  ویراں  اداس  ہیں  گلیاں  رہ  گزاروں  سے  اٹھ  رہا  ہے  دھواں ,حبیب جالب,,
آتش  غم  میں  جل  رہے  ہیں  دیار  گرد  آلود  ہے  رخ  دوراں ,حبیب جالب,,
بستیوں  پر  غموں  کی  یورش  ہے  قریہ  قریہ  ہے  وقف  آہ  و  فغاں ,حبیب جالب,,
صبح  بے  نور  شام  بے  مایہ  لٹ  گئی  دولت  نگاہ  کہاں ,حبیب جالب,,
پھر  رہے  ہیں  طیور  آوارہ  برق  ہر  شاخ  پر  ہے  شعلہ  فشاں ,حبیب جالب,,
میری  تنہائیوں  پہ  صورت  شمع  رو  رہا  ہے  الم  نصیب  سماں ,حبیب جالب,,
میرے  شانوں  سے  تیری  زلفوں  تک  فاصلہ  عمر  کا  ہے  میری  جاں ,حبیب جالب,,
غالبؔ  و  یگانہؔ  سے  لوگ  بھی  تھے  جب  تنہا  ہم  سے  طے  نہ  ہوگی  کیا  منزل  ادب  تنہا ,حبیب جالب,,
فکر  انجمن  کس  کو  کیسی  انجمن  پیارے  اپنا  اپنا  غم  سب  کا  سوچیے  تو  سب  تنہا ,حبیب جالب,,
سن  رکھو  زمانے  کی  کل  زبان  پر  ہوگی  ہم  جو  بات  کرتے  ہیں  آج  زیر  لب  تنہا ,حبیب جالب,,
اپنی  رہنمائی  میں  کی  ہے  زندگی  ہم  نے  ساتھ  کون  تھا  پہلے  ہو  گئے  جو  اب  تنہا ,حبیب جالب,,
مہر  و  ماہ  کی  صورت  مسکرا  کے  گزرے  ہیں  خاکدان  تیرہ  سے  ہم  بھی  روز  و  شب  تنہا ,حبیب جالب,,
کتنے  لوگ  آ  بیٹھے  پاس  مہرباں  ہو  کر  ہم  نے  خود  کو  پایا  ہے  تھوڑی  دیر  جب  تنہا ,حبیب جالب,,
یاد  بھی  ہے  ساتھ  ان  کی  اور  غم  زمانہ  بھی  زندگی  میں  اے  جالبؔ  ہم  ہوئے  ہیں  کب  تنہا ,حبیب جالب,,
کتنا  سکوت  ہے  رسن  و  دار  کی  طرف  آتا  ہے  کون  جرأت  اظہار  کی  طرف ,حبیب جالب,,
دشت  وفا  میں  آبلہ  پا  کوئی  اب  نہیں  سب  جا  رہے  ہیں  سایۂ  دیوار  کی  طرف ,حبیب جالب,,
قصر  شہی  سے  کہتے  ہیں  نکلے  گا  مہر  نو  اہل  خرد  ہیں  اس  لیے  سرکار  کی  طرف ,حبیب جالب,,
وتنام  و  کوریا  سے  عدو  کو  نکال  لیں  آئیں  گے  لوٹ  کر  لب  و  رخسار  کی  طرف ,حبیب جالب,,
باقی  جہاں  میں  رہ  گیا  غالبؔ  کا  نام  ہی  ہر  چند  اک  ہجوم  تھا  اغیار  کی  طرف ,حبیب جالب,,
جہاں  ہیں  محبوس  اب  بھی  ہم  وہ  حرم  سرائیں  نہیں  رہیں  گی  لرزتے  ہونٹوں  پہ  اب  ہمارے  فقط  دعائیں  نہیں  رہیں  گی ,حبیب جالب,,
غصب  شدہ  حق  پہ  چپ  نہ  رہنا  ہمارا  منشور  ہو  گیا  ہے  اٹھے  گا  اب  شور  ہر  ستم  پر  دبی  صدائیں  نہیں  رہیں  گی ,حبیب جالب,,
ہمارے  عزم  جواں  کے  آگے  ہمارے  سیل  رواں  کے  آگے  پرانے  ظالم  نہیں  ٹکیں  گے  نئی  بلائیں  نہیں  رہیں  گی ,حبیب جالب,,
یہ  قتل  گاہیں  یہ  عدل  گاہیں  انہیں  بھلا  کس  طرح  سراہیں  غلام  عادل  نہیں  رہیں  گے  غلط  سزائیں  نہیں  رہیں  گی ,حبیب جالب,,
بنے  ہیں  جو  خادمان  ملت  وہ  کرنا  سیکھیں  ہماری  عزت  وگرنہ  ان  کے  تنوں  پہ  بھی  یہ  سجی  قبائیں  نہیں  رہیں  گی ,حبیب جالب,,
دیار  داغؔ  و  بیخودؔ  شہر  دہلی  چھوڑ  کر  تجھ  کو  نہ  تھا  معلوم  یوں  روئے  گا  دل  شام  و  سحر  تجھ  کو ,حبیب جالب,,
کہاں  ملتے  ہیں  دنیا  کو  کہاں  ملتے  ہیں  دنیا  میں  ہوئے  تھے  جو  عطا  اہل  سخن  اہل  نظر  تجھ  کو ,حبیب جالب,,
تجھے  مرکز  کہا  جاتا  تھا  دنیا  کی  نگاہوں  کا  محبت  کی  نظر  سے  دیکھتے  تھے  سب  نگر  تجھ  کو ,حبیب جالب,,
بقول  میرؔ  اوراق  مصور  تھے  ترے  کوچے  مگر  ہائے  زمانے  کی  لگی  کیسی  نظر  تجھ  کو ,حبیب جالب,,
نہ  بھولے  گا  ہماری  داستاں  تو  بھی  قیامت  تک  دلائیں  گے  ہماری  یاد  تیرے  رہ  گزر  تجھ  کو ,حبیب جالب,,
جو  تیرے  غم  میں  بہتا  ہے  وہ  آنسو  رشک  گوہر  ہے  سمجھتے  ہیں  متاع  دیدہ  و  دل  دیدہ  ور  تجھ  کو ,حبیب جالب,,
میں  جالبؔ  دہلوی  کہلا  نہیں  سکتا  زمانے  میں  مگر  سمجھا  ہے  میں  نے  آج  تک  اپنا  ہی  گھر  تجھ  کو ,حبیب جالب,,
ہر  گام  پر  تھے  شمس  و  قمر  اس  دیار  میں  کتنے  حسیں  تھے  شام  و  سحر  اس  دیار  میں ,حبیب جالب,,
وہ  باغ  وہ  بہار  وہ  دریا  وہ  سبزہ  زار  نشوں  سے  کھیلتی  تھی  نظر  اس  دیار  میں ,حبیب جالب,,
آسان  تھا  سفر  کہ  ہر  اک  راہ  گزر  پر  ملتے  تھے  سایہ  دار  شجر  اس  دیار  میں ,حبیب جالب,,
ہر  چند  تھی  وہاں  بھی  خزاں  کی  اداس  دھوپ  دل  پر  نہیں  تھا  غم  کا  اثر  اس  دیار  میں ,حبیب جالب,,
محسوس  ہو  رہا  تھا  ستارے  ہیں  گرد  راہ  ہم  تھے  ہزار  خاک  بسر  اس  دیار  میں ,حبیب جالب,,
جالبؔ  یہاں  تو  بات  گریباں  تک  آ  گئی  رکھتے  تھے  صرف  چاک  جگر  اس  دیار  میں ,حبیب جالب,,
ماورائے  جہاں  سے  آئے  ہیں  آج  ہم  خمستاں  سے  آئے  ہیں ,حبیب جالب,,
اس  قدر  بے  رخی  سے  بات  نہ  کر  دیکھ  تو  ہم  کہاں  سے  آئے  ہیں ,حبیب جالب,,
ہم  سے  پوچھو  چمن  پہ  کیا  گزری  ہم  گزر  کر  خزاں  سے  آئے  ہیں ,حبیب جالب,,
راستے  کھو  گئے  ضیاؤں  میں  یہ  ستارے  کہاں  سے  آئے  ہیں ,حبیب جالب,,
اس  قدر  تو  برا  نہیں  جالبؔ  مل  کے  ہم  اس  جواں  سے  آئے  ہیں ,حبیب جالب,,
