Shyr,Name,Emotion 1,Emotion 2
مل  ہی  جائے  گا  کبھی  دل  کو  یقیں  رہتا  ہے  وہ  اسی  شہر  کی  گلیوں  میں  کہیں  رہتا  ہے ,احمد مشتاق,,
جس  کی  سانسوں  سے  مہکتے  تھے  در  و  بام  ترے  اے  مکاں  بول  کہاں  اب  وہ  مکیں  رہتا  ہے ,احمد مشتاق,,
اک  زمانہ  تھا  کہ  سب  ایک  جگہ  رہتے  تھے  اور  اب  کوئی  کہیں  کوئی  کہیں  رہتا  ہے ,احمد مشتاق,,
روز  ملنے  پہ  بھی  لگتا  تھا  کہ  جگ  بیت  گئے  عشق  میں  وقت  کا  احساس  نہیں  رہتا  ہے ,احمد مشتاق,,
دل  فسردہ  تو  ہوا  دیکھ  کے  اس  کو  لیکن  عمر  بھر  کون  جواں  کون  حسیں  رہتا  ہے ,احمد مشتاق,,
مل  ہی  آتے  ہیں  اسے  ایسا  بھی  کیا  ہو  جائے  گا  بس  یہی  نا  درد  کچھ  دل  کا  سوا  ہو  جائے  گا ,احمد مشتاق,,
وہ  مرے  دل  کی  پریشانی  سے  افسردہ  ہو  کیوں  دل  کا  کیا  ہے  کل  کو  پھر  اچھا  بھلا  ہو  جائے  گا ,احمد مشتاق,,
گھر  سے  کچھ  خوابوں  سے  ملنے  کے  لیے  نکلے  تھے  ہم  کیا  خبر  تھی  زندگی  سے  سامنا  ہو  جائے  گا ,احمد مشتاق,,
رونے  لگتا  ہوں  محبت  میں  تو  کہتا  ہے  کوئی  کیا  ترے  اشکوں  سے  یہ  جنگل  ہرا  ہو  جائے  گا ,احمد مشتاق,,
کیسے  آ  سکتی  ہے  ایسی  دل  نشیں  دنیا  کو  موت  کون  کہتا  ہے  کہ  یہ  سب  کچھ  فنا  ہو  جائے  گا ,احمد مشتاق,,
یہ  تنہا  رات  یہ  گہری  فضائیں  اسے  ڈھونڈیں  کہ  اس  کو  بھول  جائیں ,احمد مشتاق,,
خیالوں  کی  گھنی  خاموشیوں  میں  گھلی  جاتی  ہیں  لفظوں  کی  صدائیں ,احمد مشتاق,,
یہ  رستے  رہروؤں  سے  بھاگتے  ہیں  یہاں  چھپ  چھپ  کے  چلتی  ہیں  ہوائیں ,احمد مشتاق,,
یہ  پانی  خامشی  سے  بہہ  رہا  ہے  اسے  دیکھیں  کہ  اس  میں  ڈوب  جائیں ,احمد مشتاق,,
جو  غم  جلتے  ہیں  شعروں  کی  چتا  میں  انہیں  پھر  اپنے  سینے  سے  لگائیں ,احمد مشتاق,,
چلو  ایسا  مکاں  آباد  کر  لیں  جہاں  لوگوں  کی  آوازیں  نہ  آئیں ,احمد مشتاق,,
تم  آئے  ہو  تمہیں  بھی  آزما  کر  دیکھ  لیتا  ہوں  تمہارے  ساتھ  بھی  کچھ  دور  جا  کر  دیکھ  لیتا  ہوں ,احمد مشتاق,,
ہوائیں  جن  کی  اندھی  کھڑکیوں  پر  سر  پٹکتی  ہیں  میں  ان  کمروں  میں  پھر  شمعیں  جلا  کر  دیکھ  لیتا  ہوں ,احمد مشتاق,,
عجب  کیا  اس  قرینے  سے  کوئی  صورت  نکل  آئے  تری  باتوں  کو  خوابوں  سے  ملا  کر  دیکھ  لیتا  ہوں ,احمد مشتاق,,
سحر  دم  کرچیاں  ٹوٹے  ہوئے  خوابوں  کی  ملتی  ہیں  تو  بستر  جھاڑ  کر  چادر  ہٹا  کر  دیکھ  لیتا  ہوں ,احمد مشتاق,,
بہت  دل  کو  دکھاتا  ہے  کبھی  جب  درد  مہجوری  تری  یادوں  کی  جانب  مسکرا  کر  دیکھ  لیتا  ہوں ,احمد مشتاق,,
اڑا  کر  رنگ  کچھ  ہونٹوں  سے  کچھ  آنکھوں  سے  کچھ  دل  سے  گئے  لمحوں  کو  تصویریں  بنا  کر  دیکھ  لیتا  ہوں ,احمد مشتاق,,
نہیں  ہو  تم  بھی  وہ  اب  مجھ  سے  یارو  کیا  چھپاؤ  گے  ہوا  کی  سمت  کو  مٹی  اڑا  کر  دیکھ  لیتا  ہوں ,احمد مشتاق,,
سنا  ہے  بے  نیازی  ہی  علاج  ناامیدی  ہے  یہ  نسخہ  بھی  کوئی  دن  آزما  کر  دیکھ  لیتا  ہوں ,احمد مشتاق,,
محبت  مر  گئی  مشتاقؔ  لیکن  تم  نہ  مانو  گے  میں  یہ  افواہ  بھی  تم  کو  سنا  کر  دیکھ  لیتا  ہوں ,احمد مشتاق,,
پتا  اب  تک  نہیں  بدلا  ہمارا  وہی  گھر  ہے  وہی  قصہ  ہمارا ,احمد مشتاق,,
وہی  ٹوٹی  ہوئی  کشتی  ہے  اپنی  وہی  ٹھہرا  ہوا  دریا  ہمارا ,احمد مشتاق,,
یہ  مقتل  بھی  ہے  اور  کنج  اماں  بھی  یہ  دل  یہ  بے  نشاں  کمرہ  ہمارا ,احمد مشتاق,,
کسی  جانب  نہیں  کھلتے  دریچے  کہیں  جاتا  نہیں  رستہ  ہمارا ,احمد مشتاق,,
ہم  اپنی  دھوپ  میں  بیٹھے  ہیں  مشتاقؔ  ہمارے  ساتھ  ہے  سایا  ہمارا ,احمد مشتاق,,
عشق  میں  کون  بتا  سکتا  ہے  کس  نے  کس  سے  سچ  بولا  ہے ,احمد مشتاق,,
ہم  تم  ساتھ  ہیں  اس  لمحے  میں  دکھ  سکھ  تو  اپنا  اپنا  ہے ,احمد مشتاق,,
مجھ  کو  تو  سارے  ناموں  میں  تیرا  نام  اچھا  لگتا  ہے ,احمد مشتاق,,
بھول  گئی  وہ  شکل  بھی  آخر  کب  تک  یاد  کوئی  رہتا  ہے ,احمد مشتاق,,
خیر  اوروں  نے  بھی  چاہا  تو  ہے  تجھ  سا  ہونا  یہ  الگ  بات  کہ  ممکن  نہیں  ایسا  ہونا ,احمد مشتاق,,
دیکھتا  اور  نہ  ٹھہرتا  تو  کوئی  بات  بھی  تھی  جس  نے  دیکھا  ہی  نہیں  اس  سے  خفا  کیا  ہونا ,احمد مشتاق,,
تجھ  سے  دوری  میں  بھی  خوش  رہتا  ہوں  پہلے  کی  طرح  بس  کسی  وقت  برا  لگتا  ہے  تنہا  ہونا ,احمد مشتاق,,
یوں  میری  یاد  میں  محفوظ  ہیں  تیرے  خد  و  خال  جس  طرح  دل  میں  کسی  شے  کی  تمنا  ہونا ,احمد مشتاق,,
زندگی  معرکۂ  روح  و  بدن  ہے  مشتاقؔ  عشق  کے  ساتھ  ضروری  ہے  ہوس  کا  ہونا ,احمد مشتاق,,
اب  وہ  گلیاں  وہ  مکاں  یاد  نہیں  کون  رہتا  تھا  کہاں  یاد  نہیں ,احمد مشتاق,,
جلوۂ  حسن  ازل  تھے  وہ  دیار  جن  کے  اب  نام  و  نشاں  یاد  نہیں ,احمد مشتاق,,
کوئی  اجلا  سا  بھلا  سا  گھر  تھا  کس  کو  دیکھا  تھا  وہاں  یاد  نہیں ,احمد مشتاق,,
یاد  ہے  زینۂ  پیچاں  اس  کا  در  و  دیوار  مکاں  یاد  نہیں ,احمد مشتاق,,
یاد  ہے  زمزمۂ  ساز  بہار  شور  آواز  خزاں  یاد  نہیں ,احمد مشتاق,,
یہ  کہنا  تو  نہیں  کافی  کہ  بس  پیارے  لگے  ہم  کو  انہیں  کیسے  بتائیں  ہم  کہ  وہ  کیسے  لگے  ہم  کو ,احمد مشتاق,,
مکیں  تھے  یا  کسی  کھوئی  ہوئی  جنت  کی  تصویریں  مکاں  اس  شہر  کے  بھولے  ہوئے  سپنے  لگے  ہم  کو ,احمد مشتاق,,
ہم  ان  کو  سوچ  میں  گم  دیکھ  کر  واپس  چلے  آئے  وہ  اپنے  دھیان  میں  بیٹھے  ہوئے  اچھے  لگے  ہم  کو ,احمد مشتاق,,
بہت  شفاف  تھے  جب  تک  کہ  مصروف  تمنا  تھے  مگر  اس  کار  دنیا  میں  بڑے  دھبے  لگے  ہم  کو ,احمد مشتاق,,
جہاں  تنہا  ہوئے  دل  میں  بھنور  سے  پڑنے  لگتے  ہیں  اگرچہ  مدتیں  گزریں  کنارے  سے  لگے  ہم  کو ,احمد مشتاق,,
زندگی  سے  ایک  دن  موسم  خفا  ہو  جائیں  گے  رنگ  گل  اور  بوئے  گل  دونوں  ہوا  ہو  جائیں  گے ,احمد مشتاق,,
آنکھ  سے  آنسو  نکل  جائیں  گے  اور  ٹہنی  سے  پھول  وقت  بدلے  گا  تو  سب  قیدی  رہا  ہو  جائیں  گے ,احمد مشتاق,,
پھول  سے  خوشبو  بچھڑ  جائے  گی  سورج  سے  کرن  سال  سے  دن  وقت  سے  لمحے  جدا  ہو  جائیں  گے ,احمد مشتاق,,
کتنے  پر  امید  کتنے  خوبصورت  ہیں  یہ  لوگ  کیا  یہ  سب  بازو  یہ  سب  چہرے  فنا  ہو  جائیں  گے ,احمد مشتاق,,
کس  شے  پہ  یہاں  وقت  کا  سایہ  نہیں  ہوتا  اک  خواب  محبت  ہے  کہ  بوڑھا  نہیں  ہوتا ,احمد مشتاق,,
وہ  وقت  بھی  آتا  ہے  جب  آنکھوں  میں  ہماری  پھرتی  ہیں  وہ  شکلیں  جنہیں  دیکھا  نہیں  ہوتا ,احمد مشتاق,,
بارش  وہ  برستی  ہے  کہ  بھر  جاتے  ہیں  جل  تھل  دیکھو  تو  کہیں  ابر  کا  ٹکڑا  نہیں  ہوتا ,احمد مشتاق,,
گھر  جاتا  ہے  دل  درد  کی  ہر  بند  گلی  میں  چاہو  کہ  نکل  جائیں  تو  رستہ  نہیں  ہوتا ,احمد مشتاق,,
یادوں  پہ  بھی  جم  جاتی  ہے  جب  گرد  زمانہ  ملتا  ہے  وہ  پیغام  کہ  پہنچا  نہیں  ہوتا ,احمد مشتاق,,
تنہائی  میں  کرنی  تو  ہے  اک  بات  کسی  سے  لیکن  وہ  کسی  وقت  اکیلا  نہیں  ہوتا ,احمد مشتاق,,
کیا  اس  سے  گلہ  کیجیئے  بربادئ  دل  کا  ہم  سے  بھی  تو  اظہار  تمنا  نہیں  ہوتا ,احمد مشتاق,,
بہت  رک  رک  کے  چلتی  ہے  ہوا  خالی  مکانوں  میں  بجھے  ٹکڑے  پڑے  ہیں  سگریٹوں  کے  راکھ  دانوں  میں ,احمد مشتاق,,
دھوئیں  سے  آسماں  کا  رنگ  میلا  ہوتا  جاتا  ہے  ہرے  جنگل  بدلتے  جا  رہے  ہیں  کارخانوں  میں ,احمد مشتاق,,
بھلی  لگتی  ہے  آنکھوں  کو  نئے  پھولوں  کی  رنگت  بھی  پرانے  زمزمے  بھی  گونجتے  رہتے  ہیں  کانوں  میں ,احمد مشتاق,,
وہی  گلشن  ہے  لیکن  وقت  کی  پرواز  تو  دیکھو  کوئی  طائر  نہیں  پچھلے  برس  کے  آشیانوں  میں ,احمد مشتاق,,
زبانوں  پر  الجھتے  دوستوں  کو  کون  سمجھائے  محبت  کی  زباں  ممتاز  ہے  ساری  زبانوں  میں ,احمد مشتاق,,
آج  رو  کر  تو  دکھائے  کوئی  ایسا  رونا  یاد  کر  اے  دل  خاموش  وہ  اپنا  رونا ,احمد مشتاق,,
رقص  کرنا  کبھی  خوابوں  کے  شبستانوں  میں  کبھی  یادوں  کے  ستونوں  سے  لپٹنا  رونا ,احمد مشتاق,,
تجھ  سے  سیکھے  کوئی  رونے  کا  سلیقہ  اے  ابر  کہیں  قطرہ  نہ  گرانا  کہیں  دریا  رونا ,احمد مشتاق,,
رسم  دنیا  بھی  وہی  راہ  تمنا  بھی  وہی  وہی  مل  بیٹھ  کے  ہنسنا  وہی  تنہا  رونا ,احمد مشتاق,,
یہ  ترا  طور  سمجھ  میں  نہیں  آیا  مشتاقؔ  کبھی  ہنستے  چلے  جانا  کبھی  اتنا  رونا ,احمد مشتاق,,
کیسے  انہیں  بھلاؤں  محبت  جنہوں  نے  کی  مجھ  کو  تو  وہ  بھی  یاد  ہیں  نفرت  جنہوں  نے  کی ,احمد مشتاق,,
دنیا  میں  احترام  کے  قابل  وہ  لوگ  ہیں  اے  ذلت  وفا  تری  عزت  جنہوں  نے  کی ,احمد مشتاق,,
تزئین  کائنات  کا  باعث  وہی  بنے  دنیا  سے  اختلاف  کی  جرأت  جنہوں  نے  کی ,احمد مشتاق,,
آسودگان  منزل  لیلیٰ  اداس  ہیں  اچھے  رہے  نہ  طے  یہ  مسافت  جنہوں  نے  کی ,احمد مشتاق,,
اہل  ہوس  تو  خیر  ہوس  میں  ہوئے  ذلیل  وہ  بھی  ہوئے  خراب  محبت  جنہوں  نے  کی ,احمد مشتاق,,
شام  ہوتی  ہے  تو  یاد  آتی  ہے  ساری  باتیں  وہ  دوپہروں  کی  خموشی  وہ  ہماری  باتیں ,احمد مشتاق,,
آنکھیں  کھولوں  تو  دکھائی  نہیں  دیتا  کوئی  بند  کرتا  ہوں  تو  ہو  جاتی  ہیں  جاری  باتیں ,احمد مشتاق,,
کبھی  اک  حرف  نکلتا  نہیں  منہ  سے  میرے  کبھی  اک  سانس  میں  کر  جاتا  ہوں  ساری  باتیں ,احمد مشتاق,,
جانے  کس  خاک  میں  پوشیدہ  ہیں  آنسو  میرے  کن  فضاؤں  میں  معلق  ہیں  تمہاری  باتیں ,احمد مشتاق,,
کس  ملاقات  کی  امید  لیے  بیٹھا  ہوں  میں  نے  کس  دن  پہ  اٹھا  رکھی  ہیں  ساری  باتیں ,احمد مشتاق,,
تھم  گیا  درد  اجالا  ہوا  تنہائی  میں  برق  چمکی  ہے  کہیں  رات  کی  گہرائی  میں ,احمد مشتاق,,
باغ  کا  باغ  لہو  رنگ  ہوا  جاتا  ہے  وقت  مصروف  ہے  کیسی  چمن  آرائی  میں ,احمد مشتاق,,
شہر  ویران  ہوئے  بحر  بیابان  ہوئے  خاک  اڑتی  ہے  در  و  دشت  کی  پہنائی  میں ,احمد مشتاق,,
ایک  لمحے  میں  بکھر  جاتا  ہے  تانا  بانا  اور  پھر  عمر  گزر  جاتی  ہے  یکجائی  میں ,احمد مشتاق,,
اس  تماشے  میں  نہیں  دیکھنے  والا  کوئی  اس  تماشے  کو  جو  برپا  ہے  تماشائی  میں ,احمد مشتاق,,
ہر  لمحہ  ظلمتوں  کی  خدائی  کا  وقت  ہے  شاید  کسی  کی  چہرہ  نمائی  کا  وقت  ہے ,احمد مشتاق,,
کہتی  ہے  ساحلوں  سے  یہ  جاتے  سمے  کی  دھوپ  ہشیار  ندیوں  کی  چڑھائی  کا  وقت  ہے ,احمد مشتاق,,
ہوتی  ہے  شام  آنکھ  سے  آنسو  رواں  ہوئے  یہ  وقت  قیدیوں  کی  رہائی  کا  وقت  ہے ,احمد مشتاق,,
کوئی  بھی  وقت  ہو  کبھی  ہوتا  نہیں  جدا  کتنا  عزیز  اس  کی  جدائی  کا  وقت  ہے ,احمد مشتاق,,
دل  نے  کہا  کہ  شام  شب  وصل  سے  نہ  بھاگ  اب  پک  چکی  ہے  فصل  کٹائی  کا  وقت  ہے ,احمد مشتاق,,
میں  نے  کہا  کہ  دیکھ  یہ  میں  یہ  ہوا  یہ  رات  اس  نے  کہا  کہ  میری  پڑھائی  کا  وقت  ہے ,احمد مشتاق,,
یہ  ہم  غزل  میں  جو  حرف  و  بیاں  بناتے  ہیں  ہوائے  غم  کے  لیے  کھڑکیاں  بناتے  ہیں ,احمد مشتاق,,
انہیں  بھی  دیکھ  کبھی  اے  نگار  شام  بہار  جو  ایک  رنگ  سے  تصویر  جاں  بناتے  ہیں ,احمد مشتاق,,
نگاہ  ناز  کچھ  ان  کی  بھی  ہے  خبر  تجھ  کو  جو  دھوپ  میں  ہیں  مگر  بدلیاں  بناتے  ہیں ,احمد مشتاق,,
ہمارا  کیا  ہے  جو  ہوتا  ہے  جی  اداس  بہت  تو  گل  تراشتے  ہیں  تتلیاں  بناتے  ہیں ,احمد مشتاق,,
کسی  طرح  نہیں  جاتی  فسردگی  دل  کی  تو  زرد  رنگ  کا  اک  آسماں  بناتے  ہیں ,احمد مشتاق,,
دل  ستم  زدہ  کیا  ہے  لہو  کی  بوند  تو  ہے  اس  ایک  بوند  کو  ہم  بے  کراں  بناتے  ہیں ,احمد مشتاق,,
بلا  کی  دھوپ  تھی  دن  بھر  تو  سائے  بنتے  تھے  اندھیری  رات  ہے  چنگاریاں  بناتے  ہیں ,احمد مشتاق,,
ہنر  کی  بات  جو  پوچھو  تو  مختصر  یہ  ہے  کشید  کرتے  ہیں  آگ  اور  دھواں  بناتے  ہیں ,احمد مشتاق,,
کہیں  امید  سی  ہے  دل  کے  نہاں  خانے  میں  ابھی  کچھ  وقت  لگے  گا  اسے  سمجھانے  میں ,احمد مشتاق,,
موسم  گل  ہو  کہ  پت  جھڑ  ہو  بلا  سے  اپنی  ہم  کہ  شامل  ہیں  نہ  کھلنے  میں  نہ  مرجھانے  میں ,احمد مشتاق,,
ہم  سے  مخفی  نہیں  کچھ  رہ  گزر  شوق  کا  حال  ہم  نے  اک  عمر  گزاری  ہے  ہوا  کھانے  میں ,احمد مشتاق,,
ہے  یوں  ہی  گھومتے  رہنے  کا  مزہ  ہی  کچھ  اور  ایسی  لذت  نہ  پہنچنے  میں  نہ  رہ  جانے  میں ,احمد مشتاق,,
نئے  دیوانوں  کو  دیکھیں  تو  خوشی  ہوتی  ہے  ہم  بھی  ایسے  ہی  تھے  جب  آئے  تھے  ویرانے  میں ,احمد مشتاق,,
موسموں  کا  کوئی  محرم  ہو  تو  اس  سے  پوچھو  کتنے  پت  جھڑ  ابھی  باقی  ہیں  بہار  آنے  میں ,احمد مشتاق,,
پانی  میں  عکس  اور  کسی  آسماں  کا  ہے  یہ  ناؤ  کون  سی  ہے  یہ  دریا  کہاں  کا  ہے ,احمد مشتاق,,
دیوار  پر  کھلے  ہیں  نئے  موسموں  کے  پھول  سایہ  زمین  پر  کسی  پچھلے  مکاں  کا  ہے ,احمد مشتاق,,
چاروں  طرف  ہیں  سبز  سلاخیں  بہار  کی  جن  میں  گھرا  ہوا  کوئی  موسم  خزاں  کا  ہے ,احمد مشتاق,,
سب  کچھ  بدل  گیا  ہے  تہہ  آسماں  مگر  بادل  وہی  ہیں  رنگ  وہی  آسماں  کا  ہے ,احمد مشتاق,,
دل  میں  خیال  شہر  تمنا  تھا  جس  جگہ  واں  اب  ملال  اک  سفر  رائیگاں  کا  ہے ,احمد مشتاق,,
چھٹ  گیا  ابر  شفق  کھل  گئی  تارے  نکلے  بند  کمروں  سے  ترے  درد  کے  مارے  نکلے ,احمد مشتاق,,
شاخ  پر  پنکھڑیاں  ہوں  کہ  پلک  پر  آنسو  تیرے  دامن  کی  جھلک  دیکھ  کے  سارے  نکلے ,احمد مشتاق,,
تو  اگر  پاس  نہیں  ہے  کہیں  موجود  تو  ہے  تیرے  ہونے  سے  بڑے  کام  ہمارے  نکلے ,احمد مشتاق,,
تیرے  ہونٹوں  میری  آنکھوں  سے  نہ  بدلی  دنیا  پھر  وہی  پھول  کھلے  پھر  وہی  تارے  نکلے ,احمد مشتاق,,
رہ  گئی  لاج  مری  عرض  وفا  کی  مشتاقؔ  خامشی  سے  تری  کیا  کیا  نہ  اشارے  نکلے ,احمد مشتاق,,
چاند  اس  گھر  کے  دریچوں  کے  برابر  آیا  دل  مشتاق  ٹھہر  جا  وہی  منظر  آیا ,احمد مشتاق,,
میں  بہت  خوش  تھا  کڑی  دھوپ  کے  سناٹے  میں  کیوں  تری  یاد  کا  بادل  مرے  سر  پر  آیا ,احمد مشتاق,,
بجھ  گئی  رونق  پروانہ  تو  محفل  چمکی  سو  گئے  اہل  تمنا  تو  ستم  گر  آیا ,احمد مشتاق,,
یار  سب  جمع  ہوئے  رات  کی  خاموشی  میں  کوئی  رو  کر  تو  کوئی  بال  بنا  کر  آیا ,احمد مشتاق,,
ہاتھ  سے  ناپتا  ہوں  درد  کی  گہرائی  کو  یہ  نیا  کھیل  ملا  ہے  مری  تنہائی  کو ,احمد مشتاق,,
تھا  جو  سینے  میں  چراغ  دل  پر  خوں  نہ  رہا  چاٹیے  بیٹھ  کے  اب  صبر  و  شکیبائی  کو ,احمد مشتاق,,
دل  افسردہ  کسی  طرح  بہلتا  ہی  نہیں  کیا  کریں  آپ  کی  اس  حوصلہ  افزائی  کو ,احمد مشتاق,,
خیر  بدنام  تو  پہلے  بھی  بہت  تھے  لیکن  تجھ  سے  ملنا  تھا  کہ  پر  لگ  گئے  رسوائی  کو ,احمد مشتاق,,
نگۂ  ناز  نہ  ملتے  ہوئے  گھبرا  ہم  سے  ہم  محبت  نہیں  کہنے  کے  شناسائی  کو ,احمد مشتاق,,
دل  ہے  نیرنگئ  ایام  پہ  حیراں  اب  تک  اتنی  سی  بات  بھی  معلوم  نہیں  بھائی  کو ,احمد مشتاق,,
دل  میں  وہ  شور  نہ  آنکھوں  میں  وہ  نم  رہتا  ہے  اب  تپ  ہجر  توقع  سے  بھی  کم  رہتا  ہے ,احمد مشتاق,,
کبھی  شعلے  سے  لپکتے  تھے  مرے  سینے  میں  اب  کسی  وقت  دھواں  سا  کوئی  دم  رہتا  ہے ,احمد مشتاق,,
کیا  خدا  جانے  مرے  دل  کو  ہوا  تیرے  بعد  نہ  خوشی  اس  میں  ٹھہرتی  ہے  نہ  غم  رہتا  ہے ,احمد مشتاق,,
رشتۂ  تار  تمنا  نہیں  ٹوٹا  اب  تک  اب  بھی  آنکھوں  میں  تری  زلف  کا  خم  رہتا  ہے ,احمد مشتاق,,
چھوڑ  جاتی  ہے  ہر  اک  رت  کوئی  خوشبو  کوئی  رنگ  نہ  ستم  رہتا  ہے  باقی  نہ  کرم  رہتا  ہے ,احمد مشتاق,,
لبھاتا  ہے  اگرچہ  حسن  دریا  ڈر  رہا  ہوں  میں  سبب  یہ  ہے  کہ  اک  مدت  کنارے  پر  رہا  ہوں  میں ,احمد مشتاق,,
یہ  جھونکے  جن  سے  دل  میں  تازگی  آنکھوں  میں  ٹھنڈک  ہے  انہی  جھونکوں  سے  مرجھایا  ہوا  شب  بھر  رہا  ہوں  میں ,احمد مشتاق,,
ترے  آنے  کا  دن  ہے  تیرے  رستے  میں  بچھانے  کو  چمکتی  دھوپ  میں  سائے  اکٹھے  کر  رہا  ہوں  میں ,احمد مشتاق,,
کوئی  کمرہ  ہے  جس  کے  طاق  میں  اک  شمع  جلتی  ہے  اندھیری  رات  ہے  اور  سانس  لیتے  ڈر  رہا  ہوں  میں ,احمد مشتاق,,
مجھے  معلوم  ہے  اہل  وفا  پر  کیا  گزرتی  ہے  سمجھ  کر  سوچ  کر  تجھ  سے  محبت  کر  رہا  ہوں  میں ,احمد مشتاق,,
ان  موسموں  میں  ناچتے  گاتے  رہیں  گے  ہم  ہنستے  رہیں  گے  شور  مچاتے  رہیں  گے  ہم ,احمد مشتاق,,
لب  سوکھ  کیوں  نہ  جائیں  گلا  بیٹھ  کیوں  نہ  جائے  دل  میں  ہیں  جو  سوال  اٹھاتے  رہیں  گے  ہم ,احمد مشتاق,,
اپنی  رہ  سلوک  میں  چپ  رہنا  منع  ہے  چپ  رہ  گئے  تو  جان  سے  جاتے  رہیں  گے  ہم ,احمد مشتاق,,
نکلے  تو  اس  طرح  کہ  دکھائی  نہیں  دیے  ڈوبے  تو  دیر  تک  نظر  آتے  رہیں  گے  ہم ,احمد مشتاق,,
دکھ  کے  سفر  پہ  دل  کو  روانہ  تو  کر  دیا  اب  ساری  عمر  ہاتھ  ہلاتے  رہیں  گے  ہم ,احمد مشتاق,,
شبنم  کو  ریت  پھول  کو  کانٹا  بنا  دیا  ہم  نے  تو  اپنے  باغ  کو  صحرا  بنا  دیا ,احمد مشتاق,,
اس  اونچ  نیچ  پر  تو  ٹھہرتے  نہیں  تھے  پاؤں  کس  دست  شوق  نے  اسے  دنیا  بنا  دیا ,احمد مشتاق,,
کن  مٹھیوں  نے  بیج  بکھیرے  زمین  پر  کن  بارشوں  نے  اس  کو  تماشا  بنا  دیا ,احمد مشتاق,,
سیراب  کر  دیا  تری  موج  خرام  نے  رکھا  جہاں  قدم  وہاں  دریا  بنا  دیا ,احمد مشتاق,,
اک  رات  چاندنی  مرے  بستر  پہ  آئی  تھی  میں  نے  تراش  کر  ترا  چہرہ  بنا  دیا ,احمد مشتاق,,
پوچھے  اگر  کوئی  تو  اسے  کیا  بتاؤں  میں  دل  کیا  تھا،  تیرے  غم  نے  اسے  کیا  بنا  دیا ,احمد مشتاق,,
دلوں  کی  اور  دھواں  سا  دکھائی  دیتا  ہے  یہ  شہر  تو  مجھے  جلتا  دکھائی  دیتا  ہے ,احمد مشتاق,,
جہاں  کہ  داغ  ہے  یاں  آگے  درد  رہتا  تھا  مگر  یہ  داغ  بھی  جاتا  دکھائی  دیتا  ہے ,احمد مشتاق,,
پکارتی  ہیں  بھرے  شہر  کی  گزر  گاہیں  وہ  روز  شام  کو  تنہا  دکھائی  دیتا  ہے ,احمد مشتاق,,
یہ  لوگ  ٹوٹی  ہوئی  کشتیوں  میں  سوتے  ہیں  مرے  مکان  سے  دریا  دکھائی  دیتا  ہے ,احمد مشتاق,,
خزاں  کے  زرد  دنوں  کی  سیاہ  راتوں  میں  کسی  کا  پھول  سا  چہرہ  دکھائی  دیتا  ہے ,احمد مشتاق,,
کہیں  ملے  وہ  سر  راہ  تو  لپٹ  جائیں  بس  اب  تو  ایک  ہی  رستہ  دکھائی  دیتا  ہے ,احمد مشتاق,,
کہوں  کس  سے  رات  کا  ماجرا  نئے  منظروں  پہ  نگاہ  تھی  نہ  کسی  کا  دامن  چاک  تھا  نہ  کسی  کی  طرف  کلاہ  تھی ,احمد مشتاق,,
کئی  چاند  تھے  سر  آسماں  کہ  چمک  چمک  کے  پلٹ  گئے  نہ  لہو  مرے  ہی  جگر  میں  تھا  نہ  تمہاری  زلف  سیاہ  تھی ,احمد مشتاق,,
دل  کم  الم  پہ  وہ  کیفیت  کہ  ٹھہر  سکے  نہ  گزر  سکے  نہ  حضر  ہی  راحت  روح  تھا  نہ  سفر  میں  رامش  راہ  تھی ,احمد مشتاق,,
مرے  چار  دانگ  تھی  جلوہ  گر  وہی  لذت  طلب  سحر  مگر  اک  امید  شکستہ  پر  کہ  مثال  درد  سیاہ  تھی ,احمد مشتاق,,
وہ  جو  رات  مجھ  کو  بڑے  ادب  سے  سلام  کر  کے  چلا  گیا  اسے  کیا  خبر  مرے  دل  میں  بھی  کبھی  آرزوئے  گناہ  تھی ,احمد مشتاق,,
یہ  کون  خواب  میں  چھو  کر  چلا  گیا  مرے  لب  پکارتا  ہوں  تو  دیتے  نہیں  صدا  مرے  لب ,احمد مشتاق,,
یہ  اور  بات  کسی  کے  لبوں  تلک  نہ  گئے  مگر  قریب  سے  گزرے  ہیں  بارہا  مرے  لب ,احمد مشتاق,,
اب  اس  کی  شکل  بھی  مشکل  سے  یاد  آتی  ہے  وہ  جس  کے  نام  سے  ہوتے  نہ  تھے  جدا  مرے  لب ,احمد مشتاق,,
اب  ایک  عمر  سے  گفت  و  شنید  بھی  تو  نہیں  ہیں  بے  نصیب  مرے  کان  بے  نوا  مرے  لب ,احمد مشتاق,,
یہ  شاخسانۂ  وہم  و  گمان  تھا  شاید  کجا  وہ  ثمرۂ  باغ  طلب  کجا  مرے  لب ,احمد مشتاق,,
دنیا  میں  سراغ  رہ  دنیا  نہیں  ملتا  دریا  میں  اتر  جائیں  تو  دریا  نہیں  ملتا ,احمد مشتاق,,
باقی  تو  مکمل  ہے  تمنا  کی  عمارت  اک  گزرے  ہوئے  وقت  کا  شیشہ  نہیں  ملتا ,احمد مشتاق,,
جاتے  ہوئے  ہر  چیز  یہیں  چھوڑ  گیا  تھا  لوٹا  ہوں  تو  اک  دھوپ  کا  ٹکڑا  نہیں  ملتا ,احمد مشتاق,,
جو  دل  میں  سمائے  تھے  وہ  اب  شامل  دل  ہیں  اس  آئنے  میں  عکس  کسی  کا  نہیں  ملتا ,احمد مشتاق,,
تو  نے  ہی  تو  چاہا  تھا  کہ  ملتا  رہوں  تجھ  سے  تیری  یہی  مرضی  ہے  تو  اچھا  نہیں  ملتا ,احمد مشتاق,,
دل  میں  تو  دھڑکنے  کی  صدا  بھی  نہیں  مشتاقؔ  رستے  میں  ہے  وہ  بھیڑ  کہ  رستہ  نہیں  ملتا ,احمد مشتاق,,
چاند  بھی  نکلا  ستارے  بھی  برابر  نکلے  مجھ  سے  اچھے  تو  شب  غم  کے  مقدر  نکلے ,احمد مشتاق,,
شام  ہوتے  ہی  برسنے  لگے  کالے  بادل  صبح  دم  لوگ  دریچوں  میں  کھلے  سر  نکلے ,احمد مشتاق,,
کل  ہی  جن  کو  تری  پلکوں  پہ  کہیں  دیکھا  تھا  رات  اسی  طرح  کے  تارے  مری  چھت  پر  نکلے ,احمد مشتاق,,
دھوپ  ساون  کی  بہت  تیز  ہے  دل  ڈوبتا  ہے  اس  سے  کہہ  دو  کہ  ابھی  گھر  سے  نہ  باہر  نکلے ,احمد مشتاق,,
پیار  کی  شاخ  تو  جلدی  ہی  ثمر  لے  آئی  درد  کے  پھول  بڑی  دیر  میں  جا  کر  نکلے ,احمد مشتاق,,
دل  ہنگامہ  طلب  یہ  بھی  خبر  ہے  تجھ  کو  مدتیں  ہو  گئیں  اک  شخص  کو  باہر  نکلے ,احمد مشتاق,,
شام  غم  یاد  ہے  کب  شمع  جلی  یاد  نہیں  کب  وہ  رخصت  ہوئے  کب  رات  ڈھلی  یاد  نہیں ,احمد مشتاق,,
دل  سے  بہتے  ہوئے  پانی  کی  صدا  گزری  تھی  کب  دھندلکا  ہوا  کب  ناؤ  چلی  یاد  نہیں ,احمد مشتاق,,
ٹھنڈے  موسم  میں  پکارا  کوئی  ہم  آتے  ہیں  جس  میں  ہم  کھیل  رہے  تھے  وہ  گلی  یاد  نہیں ,احمد مشتاق,,
ان  مضافات  میں  چھپ  چھپ  کے  ہوا  چلتی  تھی  کیسے  کھلتی  تھی  محبت  کی  کلی  یاد  نہیں ,احمد مشتاق,,
جسم  و  جاں  ڈوب  گئے  خواب  فراموشی  میں  اب  کوئی  بات  بری  ہو  کہ  بھلی  یاد  نہیں ,احمد مشتاق,,
بہتا  آنسو  ایک  جھلک  میں  کتنے  روپ  دکھائے  گا  آنکھ  سے  ہو  کر  گال  بھگو  کر  مٹی  میں  مل  جائے  گا ,احمد مشتاق,,
بھولنے  والے!  وقت  کے  ایوانوں  میں  کون  ٹھہرتا  ہے  بیتی  شام  کے  دروازے  پر  کس  کو  بلانے  آئے  گا ,احمد مشتاق,,
آنکھ  مچولی  کھیل  رہا  ہے  اک  بدلی  سے  اک  تارا  پھر  بدلی  کی  یورش  ہوگی  پھر  تارا  چھپ  جائے  گا ,احمد مشتاق,,
اندھیارے  کے  گھور  نگر  میں  ایک  کرن  آباد  ہوئی  کس  کو  خبر  ہے  پہلا  جھونکا  کتنے  پھول  کھلائے  گا ,احمد مشتاق,,
پھر  اک  لمحہ  آن  رکا  ہے  وقت  کے  سونے  صحرا  میں  پل  بھر  اپنی  چھب  دکھلا  کر  لمحوں  میں  مل  جائے  گا ,احمد مشتاق,,
خواب  کے  پھولوں  کی  تعبیریں  کہانی  ہو  گئیں  خون  ٹھنڈا  پڑ  گیا  آنکھیں  پرانی  ہو  گئیں ,احمد مشتاق,,
جس  کا  چہرہ  تھا  چمکتے  موسموں  کی  آرزو  اس  کی  تصویریں  بھی  اوراق  خزانی  ہو  گئیں ,احمد مشتاق,,
دل  بھر  آیا  کاغذ  خالی  کی  صورت  دیکھ  کر  جن  کو  لکھنا  تھا  وہ  سب  باتیں  زبانی  ہو  گئیں ,احمد مشتاق,,
جو  مقدر  تھا  اسے  تو  روکنا  بس  میں  نہ  تھا  ان  کا  کیا  کرتے  جو  باتیں  ناگہانی  ہو  گئیں ,احمد مشتاق,,
رہ  گیا  مشتاقؔ  دل  میں  رنگ  یاد  رفتگاں  پھول  مہنگے  ہو  گئے  قبریں  پرانی  ہو  گئیں ,احمد مشتاق,,
بھولے  بسرے  موسموں  کے  درمیاں  رہتا  ہوں  میں  اب  جہاں  کوئی  نہیں  رہتا  وہاں  رہتا  ہوں  میں ,احمد مشتاق,,
دن  ڈھلے  کرتا  ہوں  بوڑھی  ہڈیوں  سے  ساز  باز  جب  تلک  شب  ڈھل  نہیں  جاتی  جواں  رہتا  ہوں  میں ,احمد مشتاق,,
کیا  خبر  ان  کو  بھی  آتا  ہو  کبھی  میرا  خیال  کن  ملالوں  میں  ہوں  کیسا  ہوں  کہاں  رہتا  ہوں  میں ,احمد مشتاق,,
جگمگاتے  جاگتے  شہروں  میں  رہتا  ہوں  ملول  سوئی  سوئی  بستیوں  میں  شادماں  رہتا  ہوں  میں ,احمد مشتاق,,
بوتا  رہتا  ہوں  ہوا  میں  گم  شدہ  نغموں  کے  بیج  وہ  سمجھتے  ہیں  کہ  مصروف  فغاں  رہتا  ہوں  میں ,احمد مشتاق,,
منظر  صبح  دکھانے  اسے  لایا  نہ  گیا  آتی  جاتی  رہیں  شامیں  کوئی  آیا  نہ  گیا ,احمد مشتاق,,
رات  بستر  پہ  کھلے  چاند  میں  سوتا  تھا  کوئی  میں  نے  چاہا  کہ  جگاؤں  تو  جگایا  نہ  گیا ,احمد مشتاق,,
ایک  مدت  اسے  دیکھا  اسے  چاہا  لیکن  وہ  کبھی  پاس  سے  گزرا  تو  بلایا  نہ  گیا ,احمد مشتاق,,
گھیرے  رہتی  تھی  اسے  ایک  جہاں  کی  نظریں  پھر  جو  دیکھا  تو  وہ  اس  آن  میں  پایا  نہ  گیا ,احمد مشتاق,,
سر  اٹھاتے  ہی  کڑی  دھوپ  کی  یلغار  ہوئی  دو  قدم  بھی  کسی  دیوار  کا  سایا  نہ  گیا ,احمد مشتاق,,
تھا  مقرر  کہ  ملاقات  رہے  گی  اس  سے  وہ  تو  پہنچا  تھا  مگر  مجھ  سے  ہی  آیا  نہ  گیا ,احمد مشتاق,,
کہاں  کی  گونج  دل  ناتواں  میں  رہتی  ہے  کہ  تھرتھری  سی  عجب  جسم  و  جاں  میں  رہتی  ہے ,احمد مشتاق,,
قدم  قدم  پہ  وہی  چشم  و  لب  وہی  گیسو  تمام  عمر  نظر  امتحاں  میں  رہتی  ہے ,احمد مشتاق,,
مزہ  تو  یہ  ہے  کہ  وہ  خود  تو  ہے  نئے  گھر  میں  اور  اس  کی  یاد  پرانے  مکاں  میں  رہتی  ہے ,احمد مشتاق,,
پتہ  تو  فصل  گل  و  لالہ  کا  نہیں  معلوم  سنا  ہے  قرب  و  جوار  خزاں  میں  رہتی  ہے ,احمد مشتاق,,
میں  کتنا  وہم  کروں  لیکن  اک  شعاع  یقیں  کہیں  نواح  دل  بدگماں  میں  رہتی  ہے ,احمد مشتاق,,
ہزار  جان  کھپاتا  رہوں  مگر  پھر  بھی  کمی  سی  کچھ  مرے  طرز  بیاں  میں  رہتی  ہے ,احمد مشتاق,,
نالۂ  خونیں  سے  روشن  درد  کی  راتیں  کرو  میں  نہیں  کہتا  دعا  مانگو  مناجاتیں  کرو ,احمد مشتاق,,
دل  کے  گچھے  میں  ہیں  سارے  موسموں  کی  چابیاں  دھوپ  کھولو  چاندنی  چھٹکاؤ  برساتیں  کرو ,احمد مشتاق,,
جو  نہیں  سنتے  ہیں  ان  کو  بھی  سناؤ  اپنی  بات  جو  نہیں  ملتے  ہیں  ان  سے  بھی  ملاقاتیں  کرو ,احمد مشتاق,,
موت  خاموشی  ہے  چپ  رہنے  سے  چپ  لگ  جائے  گی  زندگی  آواز  ہے  باتیں  کرو  باتیں  کرو ,احمد مشتاق,,
اک  پھول  میرے  پاس  تھا  اک  شمع  میرے  ساتھ  تھی  باہر  خزاں  کا  زور  تھا  اندر  اندھیری  رات  تھی ,احمد مشتاق,,
ایسے  پریشاں  تو  نہ  تھے  ٹوٹے  ہوئے  سناہٹے  جب  عشق  کی  تیرے  مرے  غم  پر  بسر  اوقات  تھی ,احمد مشتاق,,
کچھ  تم  کہو  تم  نے  کہاں  کیسے  گزارے  روز  و  شب  اپنے  نہ  ملنے  کا  سبب  تو  گردش  حالات  تھی ,احمد مشتاق,,
اک  خامشی  تھی  تر  بہ  تر  دیوار  مژگاں  سے  ادھر  پہنچا  ہوا  پیغام  تھا  برسی  ہوئی  برسات  تھی ,احمد مشتاق,,
سب  پھول  دروازوں  میں  تھے  سب  رنگ  آوازوں  میں  تھے  اک  شہر  دیکھا  تھا  کبھی  اس  شہر  کی  کیا  بات  تھی ,احمد مشتاق,,
یہ  ہیں  نئے  لوگوں  کے  گھر  سچ  ہے  اب  ان  کو  کیا  خبر  دل  بھی  کسی  کا  نام  تھا  غم  بھی  کسی  کی  ذات  تھی ,احمد مشتاق,,
تھا  مجھ  سے  ہم  کلام  مگر  دیکھنے  میں  تھا  جانے  وہ  کس  خیال  میں  تھا  کس  سمے  میں  تھا ,احمد مشتاق,,
کیسے  مکاں  اجاڑ  ہوا  کس  سے  پوچھتے  چولھے  میں  روشنی  تھی  نہ  پانی  گھڑے  میں  تھا ,احمد مشتاق,,
تا  صبح  برگ  و  شاخ  و  شجر  جھومتے  رہے  کل  شب  بلا  کا  سوز  ہوا  کے  گلے  میں  تھا ,احمد مشتاق,,
نیندوں  میں  پھر  رہا  ہوں  اسے  ڈھونڈھتا  ہوا  شامل  جو  ایک  خواب  مرے  رتجگے  میں  تھا ,احمد مشتاق,,
روشنی  رہتی  تھی  دل  میں  زخم  جب  تک  تازہ  تھا  اب  جہاں  دیوار  ہے  پہلے  وہاں  دروازہ  تھا ,احمد مشتاق,,
درد  کی  اک  موج  ہر  خواہش  بہا  کر  لے  گئی  کیا  ٹھہرتیں  بستیاں  پانی  ہی  بے  اندازہ  تھا ,احمد مشتاق,,
رات  ساری  خواب  کی  گلیوں  میں  ہم  چلتے  رہے  کھڑکیاں  روشن  تھیں  لیکن  بند  ہر  دروازہ  تھا ,احمد مشتاق,,
مجھے  اس  نے  تری  خبر  دی  ہے  جس  نے  ہر  شام  کو  سحر  دی  ہے ,احمد مشتاق,,
گم  رہا  ہوں  ترے  خیالوں  میں  تجھ  کو  آواز  عمر  بھر  دی  ہے ,احمد مشتاق,,
دن  تھا  اور  گرد  رہ  گزار  نصیب  رات  ہے  اور  ستارہ  گردی  ہے ,احمد مشتاق,,
سرد  و  گرم  زمانہ  دیکھ  لیا  نہ  وہ  گرمی  ہے  اب  نہ  سردی  ہے ,احمد مشتاق,,
ہمیں  سب  اہل  ہوس  ناپسند  رکھتے  ہیں  کہ  ہم  نوائے  محبت  بلند  رکھتے  ہیں ,احمد مشتاق,,
اسی  لیے  تو  خفا  ہیں  ستم  شعار  کہ  ہم  نگاہ  نرم  و  دل  دردمند  رکھتے  ہیں ,احمد مشتاق,,
اگرچہ  دل  وہی  رجعت  پسند  ہے  اپنا  مگر  زبان  ترقی  پسند  رکھتے  ہیں ,احمد مشتاق,,
ہم  ایسے  عرش  نشینوں  سے  وہ  درخت  اچھے  جو  آندھیوں  میں  بھی  سر  کو  بلند  رکھتے  ہیں ,احمد مشتاق,,
چلے  ہو  دیکھنے  مشتاقؔ  جن  کو  پچھلی  رات  وہ  لوگ  شام  سے  دروازہ  بند  رکھتے  ہیں ,احمد مشتاق,,
بھاگنے  کا  کوئی  رستہ  نہیں  رہنے  دیتے  کوئی  در  کوئی  دریچہ  نہیں  رہنے  دیتے ,احمد مشتاق,,
آسماں  پر  سے  مٹا  دیتے  ہیں  تاروں  کا  سراغ  ریت  پر  نقش  کف  پا  نہیں  رہنے  دیتے ,احمد مشتاق,,
کوئی  تصویر  مکمل  نہیں  ہونے  پاتی  دھوپ  دیتے  ہیں  تو  سایا  نہیں  رہنے  دیتے ,احمد مشتاق,,
پہلے  بھر  دیتے  ہیں  سامان  دو  عالم  دل  میں  پھر  کسی  شے  کی  تمنا  نہیں  رہنے  دیتے ,احمد مشتاق,,
شہر  کوراں  میں  بھی  آئینہ  فروش  آتے  ہیں  بے  تجلی  کوئی  قریہ  نہیں  رہنے  دیتے ,احمد مشتاق,,
طور  سینا  ہو  کہ  آتش  کدہ  سوز  نہاں  راکھ  رہ  جاتی  ہے  شعلہ  نہیں  رہنے  دیتے ,احمد مشتاق,,
زلف  دیکھی  وہ  دھواں  دھار  وہ  چہرا  دیکھا  سچ  بتا  دیکھنے  والے  اسے  کیسا  دیکھا ,احمد مشتاق,,
رات  ساری  کسی  ٹوٹی  ہوئی  کشتی  میں  کٹی  آنکھ  بستر  پہ  کھلی  خواب  میں  دریا  دیکھا ,احمد مشتاق,,
زرد  گلیوں  میں  کھلے  سبز  دریچے  جن  میں  دھوپ  لپٹی  رہی  اور  سائے  کو  جلتا  دیکھا ,احمد مشتاق,,
کالے  کمروں  میں  کٹی  ساری  جوانی  اس  کی  جس  نے  اے  صبح  محبت  ترا  رستا  دیکھا ,احمد مشتاق,,
سنتے  رہتے  تھے  کہ  یوں  ہوگا  وہ  ایسا  ہوگا  لیکن  اس  کو  تو  کسی  اور  طرح  کا  دیکھا ,احمد مشتاق,,
اب  منزل  صدا  سے  سفر  کر  رہے  ہیں  ہم  یعنی  دل  سکوت  میں  گھر  کر  رہے  ہیں  ہم ,احمد مشتاق,,
کھویا  ہے  کچھ  ضرور  جو  اس  کی  تلاش  میں  ہر  چیز  کو  ادھر  سے  ادھر  کر  رہے  ہیں  ہم ,احمد مشتاق,,
گویا  زمین  کم  تھی  تگ  و  تاز  کے  لیے  پیمائش  نجوم  و  قمر  کر  رہے  ہیں  ہم ,احمد مشتاق,,
کافی  نہ  تھا  جمال  رخ  سادۂ  بہار  زیبائش  گیاہ  و  شجر  کر  رہے  ہیں  ہم ,احمد مشتاق,,
اشک  دامن  میں  بھرے  خواب  کمر  پر  رکھا  پھر  قدم  ہم  نے  تری  راہ  گزر  پر  رکھا ,احمد مشتاق,,
ہم  نے  اک  ہاتھ  سے  تھاما  شب  غم  کا  آنچل  اور  اک  ہاتھ  کو  دامان  سحر  پر  رکھا ,احمد مشتاق,,
چلتے  چلتے  جو  تھکے  پاؤں  تو  ہم  بیٹھ  گئے  نیند  گٹھری  پہ  دھری  خواب  شجر  پر  رکھا ,احمد مشتاق,,
جانے  کس  دم  نکل  آئے  ترے  رخسار  کی  دھوپ  مدتوں  دھیان  ترے  سایۂ  در  پر  رکھا ,احمد مشتاق,,
جاتے  موسم  نے  پلٹ  کر  بھی  نہ  دیکھا  مشتاقؔ  رہ  گیا  ساغر  گل  سبزۂ  تر  پر  رکھا ,احمد مشتاق,,
چھن  گئی  تیری  تمنا  بھی  تمنائی  سے  دل  بہلتے  ہیں  کہیں  حوصلہ  افزائی  سے ,احمد مشتاق,,
کیسا  روشن  تھا  ترا  نیند  میں  ڈوبا  چہرہ  جیسے  ابھرا  ہو  کسی  خواب  کی  گہرائی  سے ,احمد مشتاق,,
وہی  آشفتہ  مزاجی  وہی  خوشیاں  وہی  غم  عشق  کا  کام  لیا  ہم  نے  شناسائی  سے ,احمد مشتاق,,
نہ  کبھی  آنکھ  بھر  آئی  نہ  ترا  نام  لیا  بچ  کے  چلتے  رہے  ہر  کوچۂ  رسوائی  سے ,احمد مشتاق,,
ہجر  کے  دم  سے  سلامت  ہے  ترے  وصل  کی  آس  تر  و  تازہ  ہے  خوشی  غم  کی  توانائی  سے ,احمد مشتاق,,
کھل  کے  مرجھا  بھی  گئے  فصل  ملاقات  کے  پھول  ہم  ہی  فارغ  نہ  ہوئے  موسم  تنہائی  سے ,احمد مشتاق,,
اب  نہ  بہل  سکے  گا  دل  اب  نہ  دیئے  جلائیے  عشق  و  ہوس  ہیں  سب  فریب  آپ  سے  کیا  چھپائیے ,احمد مشتاق,,
اس  نے  کہا  کہ  یاد  ہیں  رنگ  طلوع  عشق  کے  میں  نے  کہا  کہ  چھوڑیئے  اب  انہیں  بھول  جائیے ,احمد مشتاق,,
کیسے  نفیس  تھے  مکاں  صاف  تھا  کتنا  آسماں  میں  نے  کہا  کہ  وہ  سماں  آج  کہاں  سے  لائیے ,احمد مشتاق,,
کچھ  تو  سراغ  مل  سکے  موسم  درد  ہجر  کا  سنگ  جمال  یار  پر  نقش  کوئی  بنائیے ,احمد مشتاق,,
کوئی  شرر  نہیں  بچا  پچھلے  برس  کی  راکھ  میں  ہمنسفان  شعلہ  خو  آگ  نئی  جلائیے ,احمد مشتاق,,
اک  عمر  کی  اور  ضرورت  ہے  وہی  شام  و  سحر  کرنے  کے  لیے  وہ  بات  جو  تم  سے  کہہ  نہ  سکے  اسے  بار  دگر  کرنے  کے  لیے ,احمد مشتاق,,
کبھی  ذکر  کیا  تری  زلفوں  کا  اور  جاتی  شام  کو  روک  لیا  کبھی  یاد  کیا  ترے  چہرے  کو  آغاز  سحر  کرنے  کے  لیے ,احمد مشتاق,,
فٹ  پاتھ  پہ  بھی  سونے  نہ  دیا  ترے  شہر  کے  عزت  داروں  نے  ہم  کتنی  دور  سے  آئے  تھے  اک  رات  بسر  کرنے  کے  لیے ,احمد مشتاق,,
اس  آنکھ  نے  جس  کی  قسمت  میں  سچ  مچ  کے  در  و  دیوار  نہ  تھے  خوابوں  کے  نگر  آباد  کیے  حسرت  کی  نظر  کرنے  کے  لیے ,احمد مشتاق,,
اس  بے  حس  دنیا  کے  آگے  کسی  لہر  کی  پیش  نہیں  جاتی  اب  بحر  کا  بحر  اچھال  کوئی  اسے  زیر  و  زبر  کرنے  کے  لیے ,احمد مشتاق,,
اجلا  ترا  برتن  ہے  اور  صاف  ترا  پانی  اک  عمر  کا  پیاسا  ہوں  مجھ  کو  بھی  پلا  پانی ,احمد مشتاق,,
ہے  اک  خط  نادیدہ  دریائے  محبت  میں  ہوتا  ہے  جہاں  آ  کر  پانی  سے  جدا  پانی ,احمد مشتاق,,
دونوں  ہی  تو  سچے  تھے  الزام  کسے  دیتے  کانوں  نے  کہا  صحرا  آنکھوں  نے  سنا  پانی ,احمد مشتاق,,
کیا  کیا  نہ  ملی  مٹی  کیا  کیا  نہ  دھواں  پھیلا  کالا  نہ  ہوا  سبزہ  میلا  نہ  ہوا  پانی ,احمد مشتاق,,
جب  شام  اترتی  ہے  کیا  دل  پہ  گزرتی  ہے  ساحل  نے  بہت  پوچھا  خاموش  رہا  پانی ,احمد مشتاق,,
پھر  دیکھ  کہ  یہ  دنیا  کیسی  نظر  آتی  ہے  مشتاقؔ  مئے  غم  میں  تھوڑا  سا  ملا  پانی ,احمد مشتاق,,
رات  پھر  رنگ  پہ  تھی  اس  کے  بدن  کی  خوشبو  دل  کی  دھڑکن  تھی  کہ  اڑتے  تھے  لہو  میں  جگنو ,احمد مشتاق,,
جیسے  ہر  شے  ہو  کسی  خواب  فراموش  میں  گم  چاند  چمکا  نہ  کسی  یاد  نے  بدلا  پہلو ,احمد مشتاق,,
صبح  کے  زینۂ  خاموش  پہ  قدموں  کے  گلاب  شام  کی  بند  حویلی  میں  ہنسی  کا  جادو ,احمد مشتاق,,
صحن  کے  سبز  اندھیرے  میں  دمکتے  رخسار  صاف  بستر  کے  اجالے  میں  چمکتے  گیسو ,احمد مشتاق,,
جھلملاتے  رہے  وہ  خواب  جو  پورے  نہ  ہوئے  درد  بیدار  ٹپکتا  رہا  آنسو  آنسو ,احمد مشتاق,,
زمیں  سے  اگتی  ہے  یا  آسماں  سے  آتی  ہے  یہ  بے  ارادہ  اداسی  کہاں  سے  آتی  ہے ,احمد مشتاق,,
اسے  نئے  در  و  دیوار  بھی  نہ  روک  سکے  وہ  اک  صدا  جو  پرانے  مکاں  سے  آتی  ہے ,احمد مشتاق,,
بدن  کی  باس  نسیم  لباس  بوئے  نفس  کوئی  مہک  ہو  اسی  خاکداں  سے  آتی  ہے ,احمد مشتاق,,
دلوں  کی  برف  پگھلتی  نہیں  ہے  جس  کے  بغیر  وہ  آنچ  ایک  غم  بے  نشاں  سے  آتی  ہے ,احمد مشتاق,,
سخن  وری  ہے  نظر  سے  نظر  کا  ناز  و  نیاز  عروض  سے  نہ  زبان  و  بیاں  سے  آتی  ہے ,احمد مشتاق,,
کبھی  خواہش  نہ  ہوئی  انجمن  آرائی  کی  کوئی  کرتا  ہے  حفاظت  مری  تنہائی  کی ,احمد مشتاق,,
میں  تو  گم  اپنے  نشے  میں  تھا  مجھے  کیا  معلوم  کس  نے  منہ  پھیر  لیا  کس  نے  پذیرائی  کی ,احمد مشتاق,,
وہ  تغافل  بھی  نہ  تھا  اور  توجہ  بھی  نہ  تھی  کبھی  ٹوکا  نہ  کبھی  حوصلہ  افزائی  کی ,احمد مشتاق,,
ہچکیاں  شام  شفق  تاب  کی  تھمتی  ہی  نہ  تھیں  اب  بھی  رک  رک  کے  صدا  آتی  ہے  شہنائی  کی ,احمد مشتاق,,
ہم  سے  پہلے  بھی  سخنور  ہوئے  کیسے  کیسے  ہم  نے  بھی  تھوڑی  بہت  قافیہ  پیمائی  کی ,احمد مشتاق,,
عجب  نہیں  کبھی  نغمہ  بنے  فغاں  میری  مری  بہار  میں  شامل  ہے  اب  خزاں  میری ,احمد مشتاق,,
میں  اپنے  آپ  کو  اوروں  میں  رکھ  کے  دیکھتا  ہوں  کہیں  فریب  نہ  ہوں  درد  مندیاں  میری ,احمد مشتاق,,
میں  اپنی  قوت  اظہار  کی  تلاش  میں  ہوں  وہ  شوق  ہے  کہ  سنبھلتی  نہیں  زباں  میری ,احمد مشتاق,,
یہی  سبب  ہے  کہ  احوال  دل  نہیں  کہتا  کہوں  تو  اور  الجھتی  ہیں  گتھیاں  میری ,احمد مشتاق,,
میں  اپنے  عجز  پہ  نادم  نہیں  ہوں  ہم  سخنو  ہزار‌  شکر  طبیعت  نہیں  رواں  میری ,احمد مشتاق,,
لاغر  ہیں  جسم  رنگ  ہیں  کالے  پڑے  ہوئے  بالوں  پہ  گرد  پاؤں  میں  چھالے  پڑے  ہوئے ,احمد مشتاق,,
اس  معرکے  میں  عشق  بچارا  کرے  گا  کیا  خود  حسن  کو  ہیں  جان  کے  لالے  پڑے  ہوئے ,احمد مشتاق,,
یہ  جو  بھی  ہو  بہار  نہیں  ہے  جناب  من  کس  وہم  میں  ہیں  دیکھنے  والے  پڑے  ہوئے ,احمد مشتاق,,
اس  دہر  کی  کشادہ  دری  پر  نہ  جائیے  اندر  قدم  قدم  پہ  ہیں  تالے  پڑے  ہوئے ,احمد مشتاق,,
شیشے  کے  اک  گلاس  میں  نرگس  کے  پھول  ہیں  اک  میز  پر  ہیں  چند  رسالے  پڑے  ہوئے ,احمد مشتاق,,
دکھ  کی  چیخیں  پیار  کی  سرگوشیاں  رہ  جائیں  گی  ہم  چلے  جائیں  گے  آوازیں  یہاں  رہ  جائیں  گی ,احمد مشتاق,,
آئنوں  جیسے  بدن  دریا  بہا  لے  جائے  گا  ریت  میں  پیراہنوں  کی  دھجیاں  رہ  جائیں  گی ,احمد مشتاق,,
صبح  سے  پہلے  گزر  جائے  گا  یہ  طوفان  بھی  آسماں  پر  اکا  دکا  بدلیاں  رہ  جائیں  گی ,احمد مشتاق,,
ہو  بھی  جائے  دل  اگر  خالی  خیال  و  خواب  سے  پھر  بھی  اک  کونے  میں  کچھ  بے  خوابیاں  رہ  جائیں  گی ,احمد مشتاق,,
خون  دل  سے  کشت  غم  کو  سینچتا  رہتا  ہوں  میں  خالی  کاغذ  پر  لکیریں  کھینچتا  رہتا  ہوں  میں ,احمد مشتاق,,
آج  سے  مجھ  پر  مکمل  ہو  گیا  دین  فراق  ہاں  تصور  میں  بھی  اب  تجھ  سے  جدا  رہتا  ہوں  میں ,احمد مشتاق,,
تو  دیار  حسن  ہے  اونچی  رہے  تیری  فصیل  میں  ہوں  دروازہ  محبت  کا،  کھلا  رہتا  ہوں  میں ,احمد مشتاق,,
شام  تک  کھینچے  لیے  پھرتے  ہیں  اس  دنیا  کے  کام  صبح  تک  فرش  ندامت  پر  پڑا  رہتا  ہوں  میں ,احمد مشتاق,,
ہاں  کبھی  مجھ  پر  بھی  ہو  جاتا  ہے  موسم  کا  اثر  ہاں  کسی  دن  شاکیٔ  آب  و  ہوا  رہتا  ہوں  میں ,احمد مشتاق,,
اہل  دنیا  سے  تعلق  قطع  ہوتا  ہی  نہیں  بھول  جانے  پر  بھی  صورت  آشنا  رہتا  ہوں  میں ,احمد مشتاق,,
کس  جھٹپٹے  کے  رنگ  اجالوں  میں  آ  گئے  ٹکڑے  شفق  کے  دھوپ  سے  گالوں  میں  آ  گئے ,احمد مشتاق,,
افسردگی  کی  لے  بھی  ترے  قہقہوں  میں  تھی  پت  جھڑ  کے  سر  بہار  کے  جھالوں  میں  آ  گئے ,احمد مشتاق,,
اڑ  کر  کہاں  کہاں  سے  پرندوں  کے  قافلے  نادیدہ  پانیوں  کے  خیالوں  میں  آ  گئے ,احمد مشتاق,,
حسن  تمام  تھے  تو  کوئی  دیکھتا  نہ  تھا  تم  درد  بن  کے  دیکھنے  والوں  میں  آ  گئے ,احمد مشتاق,,
کانٹے  سمجھ  کے  گھاس  پہ  چلتا  رہا  ہوں  میں  قطرے  تمام  اوس  کے  چھالوں  میں  آ  گئے ,احمد مشتاق,,
کچھ  رتجگے  تھے  جن  کی  ضرورت  نہیں  رہی  کچھ  خواب  تھے  جو  میرے  خیالوں  میں  آ  گئے ,احمد مشتاق,,
سفر  نیا  تھا  نہ  کوئی  نیا  مسافر  تھا  وہی  طلب  تھی  وہی  آشنا  مسافر  تھا ,احمد مشتاق,,
دیار  درد  کی  پر  ہول  رہ  گزاروں  میں  ترا  خیال  کوئی  دوسرا  مسافر  تھا ,احمد مشتاق,,
جو  دیکھتا  ہوں  تو  دیوار  آئنہ  کے  ادھر  مری  ہی  شکل  کا  اک  بے  نوا  مسافر  تھا ,احمد مشتاق,,
نظر  ملی  تھی  گھڑی  بھر  کو  پھر  ملا  نہ  کبھی  نہ  جانے  کون  تھا  کس  دیس  کا  مسافر  تھا ,احمد مشتاق,,
برس  کر  کھل  گیا  ابر  خزاں  آہستہ  آہستہ  ہوا  میں  سانس  لیتے  ہیں  مکاں  آہستہ  آہستہ ,احمد مشتاق,,
بہت  عرصہ  لگا  رنگ  شفق  معدوم  ہونے  میں  ہوا  تاریک  نیلا  آسماں  آہستہ  آہستہ ,احمد مشتاق,,
کہیں  پتوں  کے  اندر  دھیمی  دھیمی  سرسراہٹ  ہے  ابھی  ہلنے  لگیں  گی  ڈالیاں  آہستہ  آہستہ ,احمد مشتاق,,
جہاں  ڈالے  تھے  اس  نے  دھوپ  میں  کپڑے  سکھانے  کو  ٹپکتی  ہیں  ابھی  تک  رسیاں  آہستہ  آہستہ ,احمد مشتاق,,
سماعت  میں  ابھی  تک  آہٹوں  کے  پھول  کھلتے  ہیں  کوئی  چلتا  ہے  دل  کے  درمیاں  آہستہ  آہستہ ,احمد مشتاق,,
بدل  جائے  گا  موسم  درد  کی  شاخ  برہنہ  میں  نکلتی  آ  رہی  ہیں  پتیاں  آہستہ  آہستہ ,احمد مشتاق,,
کھڑے  ہیں  دل  میں  جو  برگ  و  ثمر  لگائے  ہوئے  تمہارے  ہاتھ  کے  ہیں  یہ  شجر  لگائے  ہوئے ,احمد مشتاق,,
بہت  اداس  ہو  تم  اور  میں  بھی  بیٹھا  ہوں  گئے  دنوں  کی  کمر  سے  کمر  لگائے  ہوئے ,احمد مشتاق,,
ابھی  سپاہ  ستم  خیمہ  زن  ہے  چار  طرف  ابھی  پڑے  رہو  زنجیر  در  لگائے  ہوئے ,احمد مشتاق,,
کہاں  کہاں  نہ  گئے  عالم  خیال  میں  ہم  نظر  کسی  کے  در  و  بام  پر  لگائے  ہوئے ,احمد مشتاق,,
وہ  شب  کو  چیر  کے  سورج  نکال  بھی  لائے  ہم  آج  تک  ہیں  امید  سحر  لگائے  ہوئے ,احمد مشتاق,,
دلوں  کی  آگ  جلاؤ  کہ  ایک  عمر  ہوئی  صدائے  نالۂ  دود  و  شرر  لگائے  ہوئے ,احمد مشتاق,,
ہم  گرے  ہیں  جو  آ  کے  اتنی  دور  کس  نے  پھینکا  گھما  کے  اتنی  دور ,احمد مشتاق,,
کیسی  ظالم  تھی  قرب  کی  خواہش  کہاں  مارا  ہے  لا  کے  اتنی  دور ,احمد مشتاق,,
اب  تو  اس  کا  خیال  بھی  دل  نے  رکھ  دیا  ہے  اٹھا  کے  اتنی  دور ,احمد مشتاق,,
اب  تو  وہ  برگ  آرزو  بھی  ہوا  لے  گئی  ہے  اڑا  کے  اتنی  دور ,احمد مشتاق,,
لالہ  و  گل  بھی  اک  تسلی  ہے  کون  آتا  ہے  جا  کے  اتنی  دور ,احمد مشتاق,,
رخصت  شب  کا  سماں  پہلے  کبھی  دیکھا  نہ  تھا  اتنا  روشن  آسماں  پہلے  کبھی  دیکھا  نہ  تھا ,احمد مشتاق,,
دور  تک  پھیلا  ہوا  صحرا  نظر  آیا  مجھے  ایک  ذرہ  بھی  جہاں  پہلے  کبھی  دیکھا  نہ  تھا ,احمد مشتاق,,
دیدنی  تھا  موج  دریا  کا  نشاط  بے  پناہ  جلوۂ  آب  رواں  پہلے  کبھی  دیکھا  نہ  تھا ,احمد مشتاق,,
اہل  دنیا  تو  ہمیشہ  ہی  سے  ایسے  تھے  مگر  عشق  اتنا  ناتواں  پہلے  کبھی  دیکھا  نہ  تھا ,احمد مشتاق,,
دل  پریشاں  ہو  گیا  رنگ  زوال  حسن  سے  آگ  دیکھی  تھی  دھواں  پہلے  کبھی  دیکھا  نہ  تھا ,احمد مشتاق,,
اس  قدر  حیراں  نہ  ہو  آنکھوں  میں  آنسو  دیکھ  کر  تجھ  کو  اتنا  مہرباں  پہلے  کبھی  دیکھا  نہ  تھا ,احمد مشتاق,,
ترے  دیوانے  ہر  رنگ  رہے  ترے  دھیان  کی  جوت  جگائے  ہوئے  کبھی  نتھرے  ستھرے  کپڑوں  میں  کبھی  انگ  بھبھوت  رمائے  ہوئے ,احمد مشتاق,,
اس  راہ  سے  چھپ  چھپ  کر  گزری  رت  سبز  سنہرے  پھولوں  کی  جس  راہ  پہ  تم  کبھی  نکلے  تھے  گھبرائے  ہوئے  شرمائے  ہوئے ,احمد مشتاق,,
اب  تک  ہے  وہی  عالم  دل  کا  وہی  رنگ  شفق  وہی  تیز  ہوا  وہی  سارا  منظر  جادو  کا  میرے  نین  سے  نین  ملائے  ہوئے ,احمد مشتاق,,
چہرے  پہ  چمک  آنکھوں  میں  حیا  لب  گرم  خنک  چھب  نرم  نوا  جنہیں  اتنے  سکون  میں  دیکھا  تھا  وہی  آج  ملے  گھبرائے  ہوئے ,احمد مشتاق,,
ہم  نے  مشتاقؔ  یوں  ہی  کھولا  یادوں  کی  کتاب  مقدس  کو  کچھ  کاغذ  نکلے  خستہ  سے  کچھ  پھول  ملے  مرجھائے  ہوئے ,احمد مشتاق,,
لے  کے  ہمراہ  چھلکتے  ہوئے  پیمانے  کو  آن  پہنچی  ہے  یہ  ساعت  بھی  گزر  جانے  کو ,احمد مشتاق,,
ہاں  اسے  رہگزر  خندۂ  گل  کہتے  ہیں  ہاں  یہی  راہ  نکل  جاتی  ہے  ویرانے  کو ,احمد مشتاق,,
فائدہ  بھی  کوئی  جل  جل  کے  مرے  جانے  سے  کون  اس  شمع  سے  روشن  کرے  پروانے  کو ,احمد مشتاق,,
سنگ  اٹھانا  تو  بڑی  بات  ہے  اب  شہر  کے  لوگ  آنکھ  اٹھا  کر  بھی  نہیں  دیکھتے  دیوانے  کو ,احمد مشتاق,,
کل  بھی  دیکھا  تھا  انہیں  آج  بھی  درشن  ہوں  گے  حسب  معمول  وہ  نکلیں  گے  ہوا  کھانے  کو ,احمد مشتاق,,
منہ  اندھیرے  جگا  کے  چھوڑ  گئی  ایک  صبح  جمال  کی  آواز ,احمد مشتاق,,
دن  سے  فرصت  کبھی  ملے  تو  سنو  شام  کا  ساز  رات  کی  آواز ,احمد مشتاق,,
گونجتا  ہے  ابھی  ترانۂ  شوق  وہی  آہنگ  ہے  وہی  آواز ,احمد مشتاق,,
ٹیڑھے  میڑھے  مڑے  تڑے  مکھڑے  ٹوٹی  پھوٹی  کٹی  پھٹی  آواز ,احمد مشتاق,,
بڑے  دکھ  جھیل  کر  کمائی  ہے  جو  بھی  ہے  یہ  بری  بھلی  آواز ,احمد مشتاق,,
وہی  ان  کی  ستیزہ  کاری  ہے  وہی  بیچارگی  ہماری  ہے ,احمد مشتاق,,
وہی  ان  کا  تغافل  پیہم  وہی  اپنی  گلہ  گزاری  ہے ,احمد مشتاق,,
وہی  رخسار  و  چشم  و  لب  ان  کے  وہی  بے  چہرگی  ہماری  ہے ,احمد مشتاق,,
حسن  ہو  خیر  ہو  صداقت  ہو  سب  پہ  ان  کی  اجارہ  داری  ہے ,احمد مشتاق,,
ہاتھ  اٹھا  توسن  تخیل  سے  یہ  کسی  اور  کی  سواری  ہے ,احمد مشتاق,,
اداس  کر  کے  دریچے  نئے  مکانوں  کے  ستارے  ڈوب  گئے  سبز  آسمانوں  کے ,احمد مشتاق,,
گئی  وہ  شب  جو  کبھی  ختم  ہی  نہ  ہوتی  تھی  ہوائیں  لے  گئیں  اوراق  داستانوں  کے ,احمد مشتاق,,
ہر  آن  برق  چمکتی  ہے  دل  دھڑکتا  ہے  مری  قمیص  پہ  تنکے  ہیں  آشیانوں  کے ,احمد مشتاق,,
ترے  سکوت  سے  وہ  راز  بھی  ہوئے  افشا  کہ  جن  کو  کان  ترستے  تھے  راز  دانوں  کے ,احمد مشتاق,,
یہ  بات  تو  جرس  شوق  کو  بھی  ہے  معلوم  قدم  اٹھیں  گے  تو  بس  تیرے  نا  توانوں  کے ,احمد مشتاق,,
پھر  وہی  رات  پھر  وہی  آواز  میرے  دل  کی  تھکی  ہوئی  آواز ,احمد مشتاق,,
کہیں  باغ  نخست  سے  آئی  کسی  کوئل  کی  دکھ  بھری  آواز ,احمد مشتاق,,
ابھی  چھایا  نہیں  ہے  سناٹا  آ  رہی  ہے  کوئی  کوئی  آواز ,احمد مشتاق,,
پھڑپھڑاہٹ  کسی  پرندے  کی  کسی  کونپل  کی  پھوٹتی  آواز ,احمد مشتاق,,
ابھی  محفوظ  ہے  ترا  چہرہ  ابھی  بھولی  نہیں  تری  آواز ,احمد مشتاق,,
میرے  بستر  پہ  آ  کے  لیٹ  گئی  روشنی  کی  لکیر  سی  آواز ,احمد مشتاق,,
منہ  اندھیرے  جگا  کے  چھوڑ  گئی  ایک  صبح  جمال  کی  آواز ,احمد مشتاق,,
دن  سے  فرصت  کبھی  ملے  تو  سنو  شام  کا  ساز  رات  کی  آواز ,احمد مشتاق,,
گونجتا  ہے  ابھی  ترانۂ  شوق  وہی  آہنگ  ہے  وہی  آواز ,احمد مشتاق,,
ٹیڑھے  میڑھے  مڑے  تڑے  مکھڑے  ٹوٹی  پھوٹی  کٹی  پھٹی  آواز ,احمد مشتاق,,
بڑے  دکھ  جھیل  کر  کمائی  ہے  جو  بھی  ہے  یہ  بری  بھلی  آواز ,احمد مشتاق,,
ٹوٹ  گیا  ہوا  کا  زور  سیل  بلا  اتر  گیا  سنگ  و  کلوخ  رہ  گئے  لہر  گئی  بھنور  گیا ,احمد مشتاق,,
وہ  بھی  عجیب  دور  تھا  دل  کا  چلن  ہی  اور  تھا  شام  ہوئی  تو  جی  اٹھا  صبح  ہوئی  تو  مر  گیا ,احمد مشتاق,,
کس  کے  بندھے  ہوئے  تھے  ہم  دامن  ماہتاب  سے  ہم  بھی  ادھر  ادھر  گئے  چاند  جدھر  جدھر  گیا ,احمد مشتاق,,
کتنے  رفیق  و  ہم  سفر  جن  کی  ملی  نہ  کچھ  خبر  کس  کے  قدم  اٹھے  کدھر  کون  کہاں  پسر  گیا ,احمد مشتاق,,
بجھ  گئی  رونق  بدن  اڑ  گیا  رنگ  پیرہن  جان  امیدوار  من  وقت  بہت  گزر  گیا ,احمد مشتاق,,
چشم  و  لب  کیسے  ہوں  رخسار  ہوں  کیسے  تیرے  ہم  خیالوں  میں  بناتے  رہے  نقشے  تیرے ,احمد مشتاق,,
تیرے  ساونت  کو  سولی  کی  زباں  چاٹ  گئی  جسم  ابھی  گرم  تھا  اور  بال  تھے  گیلے  تیرے ,احمد مشتاق,,
کیا  کہوں  کیا  ترے  افسردہ  دلوں  پر  گزری  کیسے  تاراج  ہوئے  آئینہ  خانے  تیرے ,احمد مشتاق,,
اب  کہاں  دیکھنے  والوں  کو  یقیں  آئے  گا  باغ  جنت  تھا  بدن  خواب  تھے  بوسے  تیرے ,احمد مشتاق,,
کس  رقص  جان  و  تن  میں  مرا  دل  نہیں  رہا  گو  میں  کسی  جلوس  میں  شامل  نہیں  رہا ,احمد مشتاق,,
ہر  چند  تیری  روح  کا  محرم  رہا  ہوں  میں  لیکن  ترے  بدن  سے  بھی  غافل  نہیں  رہا ,احمد مشتاق,,
تجھ  سے  کوئی  گلہ  ہے  نہ  تیری  وفا  سے  ہے  میں  ہی  ترے  خیال  کے  قابل  نہیں  رہا ,احمد مشتاق,,
باہر  چہک  رہی  ہو  کہ  اندر  مہک  رہی  دل  اب  کسی  بہار  کا  قائل  نہیں  رہا ,احمد مشتاق,,
یارو  سفینۂ  غم  دل  کا  بنے  گا  کیا  لگتا  ہے  اب  کہیں  کوئی  ساحل  نہیں  رہا ,احمد مشتاق,,
ملال  دل  سے  علاج  غم  زمانہ  کیا  ضیائے  مہر  سے  روشن  چراغ  خانہ  کیا ,احمد مشتاق,,
سحر  ہوئی  تو  وہ  آئے  لٹوں  کو  چھٹکاتے  ذرا  خیال  پریشانی  صبا  نہ  کیا ,احمد مشتاق,,
ہزار  شکر  کہ  ہم  مصلحت  شناس  نہ  تھے  کہ  ہم  نے  جس  سے  کیا  عشق  والہانہ  کیا ,احمد مشتاق,,
وہ  جس  کے  لطف  میں  بیگانگی  بھی  شامل  تھی  اسی  نے  آج  گزر  دل  سے  محرمانہ  کیا ,احمد مشتاق,,
وہ  بزم  حرف  ہو  یا  محفل  سماع  خیال  جہاں  بھی  وجد  کیا  ہم  نے  بے  ترانہ  کیا ,احمد مشتاق,,
دھڑکتی  رہتی  ہے  دل  میں  طلب  کوئی  نہ  کوئی  پکارتا  ہے  مجھے  روز  و  شب  کوئی  نہ  کوئی ,احمد مشتاق,,
شب  الم  ترے  سادہ  دلوں  پہ  کیا  گزری  سحر  ہوئی  تو  سنائے  گا  سب  کوئی  نہ  کوئی ,احمد مشتاق,,
زبان  بند  ہے  آنکھوں  کے  بند  رہنے  تک  کھلے  گی  آنکھ  تو  کھولے  گا  لب  کوئی  نہ  کوئی ,احمد مشتاق,,
ہوائے  ساز  الم  لاکھ  احتیاط  کرے  لرز  ہی  اٹھتا  ہے  تار  طرب  کوئی  نہ  کوئی ,احمد مشتاق,,
گھنے  بنوں  میں  بھی  رستہ  نکل  ہی  آتا  ہے  بنا  ہی  دیتی  ہے  قدرت  سبب  کوئی  نہ  کوئی ,احمد مشتاق,,
چمک  دمک  پہ  نہ  جاؤ  کھری  نہیں  کوئی  شے  سوائے  شاخ  تمنا  ہری  نہیں  کوئی  شے ,احمد مشتاق,,
دل  گداز  و  لب  خشک  و  چشم  تر  کے  بغیر  یہ  علم  و  فضل  یہ  دانش  وری  نہیں  کوئی  شے ,احمد مشتاق,,
تو  پھر  یہ  کشمکش  دل  کہاں  سے  آئی  ہے  جو  دل  گرفتگی  و  دلبری  نہیں  کوئی  شے ,احمد مشتاق,,
عجب  ہیں  وہ  رخ  و  گیسو  کہ  سامنے  جن  کے  یہ  صبح  و  شام  کی  جادوگری  نہیں  کوئی  شے ,احمد مشتاق,,
ملال  سایۂ  دیوار  یار  کے  آگے  شب  طرب  تری  نیلم  پری  نہیں  کوئی  شے ,احمد مشتاق,,
جہان  عشق  سے  ہم  سرسری  نہیں  گزرے  یہ  وہ  جہاں  ہے  جہاں  سرسری  نہیں  کوئی  شے ,احمد مشتاق,,
تری  نظر  کی  گلابی  ہے  شیشۂ  دل  میں  کہ  ہم  نے  اور  تو  اس  میں  بھری  نہیں  کوئی  شے ,احمد مشتاق,,
مونس  دل  کوئی  نغمہ  کوئی  تحریر  نہیں  حرف  میں  رس  نہیں  آواز  میں  تاثیر  نہیں ,احمد مشتاق,,
آ  ہی  جاتا  ہے  اجڑتی  ہوئی  دنیا  کا  خیال  باور  آیا  کہ  ترا  درد  ہمہ  گیر  نہیں ,احمد مشتاق,,
ہجر  اک  وقفۂ  بیدار  ہے  دو  نیندوں  میں  وصل  اک  خواب  ہے  جس  کی  کوئی  تعبیر  نہیں ,احمد مشتاق,,
میرے  اطراف  یہ  زنجیر  علائق  کیسی  زندگی  جرم  سہی  قابل  تعزیر  نہیں ,احمد مشتاق,,
کس  طرح  پائیں  اس  افسردہ  مزاجی  سے  نجات  ہمدمو  ہم  سخنو  کیا  کوئی  تدبیر  نہیں ,احمد مشتاق,,
مسلسل  یاد  آتی  ہے  چمک  چشم  غزالاں  کی  اکیلی  ذات  ہے  اور  رات  ہے  جنگل  بیاباں  کی ,احمد مشتاق,,
ذرا  دیکھو  ہوائے  صبح  کیسے  کھینچ  لائی  ہے  اکیلی  پنکھڑی  میں  دل  کشی  سارے  گلستاں  کی ,احمد مشتاق,,
انہیں  گلیوں  میں  کھلتے  تھے  ملاقاتوں  کے  دروازے  انہیں  گلیوں  میں  چلتی  ہیں  ہوائیں  شام  ہجراں  کی ,احمد مشتاق,,
کوئی  ذرے  کو  ذرہ  ہی  سمجھ  کر  چھوڑ  دیتا  ہے  کسی  کو  سوجھتی  ہے  اس  سے  تعمیر  بیاباں  کی ,احمد مشتاق,,
یہ  وہ  موسم  ہے  جس  میں  کوئی  پتا  بھی  نہیں  ہلتا  دل  تنہا  اٹھاتا  ہے  صعوبت  شام  ہجراں  کی ,احمد مشتاق,,
یہی  کافی  ہے  دل  سے  مدتوں  کا  بوجھ  تو  اترا  چلو  اس  چشم  گریاں  نے  کوئی  مشکل  تو  آساں  کی ,احمد مشتاق,,
ستارے  درد  کی  آواز  سے  غافل  نہیں  رہتے  دم  آہو  سے  روشن  مشعلیں  ریگ  بیاباں  کی ,احمد مشتاق,,
دست  سموم  دست  صبا  کیوں  نہیں  ہوا  در  موسم  بہار  کا  وا  کیوں  نہیں  ہوا ,احمد مشتاق,,
ظالم  تھے  ورائے  حساب  و  کتاب  کیا  ان  پر  نزول  قہر  خدا  کیوں  نہیں  ہوا ,احمد مشتاق,,
ان  کے  سروں  پہ  کیوں  نہیں  ٹوٹیں  قیامتیں  ان  کے  گھروں  میں  حشر  بپا  کیوں  نہیں  ہوا ,احمد مشتاق,,
گونجی  نہ  کیوں  فلک  سے  کوئی  آیت  غضب  یہ  گنبد  سکوت  صدا  کیوں  نہیں  ہوا ,احمد مشتاق,,
دل  میں  ہیں  کس  امید  کے  پنجے  گڑے  ہوئے  یہ  ماس  ناخنوں  سے  جدا  کیوں  نہیں  ہوا ,احمد مشتاق,,
